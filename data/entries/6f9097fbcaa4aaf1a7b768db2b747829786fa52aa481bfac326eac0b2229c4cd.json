{"title":"บริษัทแม่ USA Today ฟ้อง Google ข้อหาผูกขาดโฆษณาดิจิทัล","link":"https://www.blognone.com/node/134470","date":1687341149000,"content":"<div><div><div><p>Mike Reed ซีอีโอของ Gannett บริษัทแม่ของหนังสือพิมพ์ USA Today <a href=\"https://www.usatoday.com/story/opinion/2023/06/20/gannett-ceo-why-we-are-suing-google-for-its-business-practices/70336910007/\">ประกาศ</a>บนเว็บไซต์ของสำนักข่าวว่ากำลังยื่นฟ้อง Google ต่อศาลรัฐบาลกลางสหรัฐอเมริกา ข้อหาผูกขาดตลาดเทคโนโลยีโฆษณา</p>\n<p>Reed เผยว่า Google ครองส่วนแบ่งตลาดพื้นที่โฆษณาบนเว็บไซต์ต่างๆ (publisher ad servers) ถึง 90% และครองตลาดประมูลพื้นที่โฆษณา (ad exchanges) อีก 60% และยังควบคุมช่องทางการประมูลโฆษณาบนตลาดแลกเปลี่ยน โดย 60% ของผู้ลงโฆษณาบนสื่อเครือ Gannett มาจากช่องทางของ Google ด้วย ซึ่งทำให้ Google ชนะประมูลในราคาถูก รายได้ต่อหน่วยโฆษณาของ publisher ต่าง ๆ จะลดลงตามไป</p>\n<p>ขณะที่ Dan Taylor รองประธาน Google Ads ตอบโต้เรื่องนี้โดยกล่าวกับ <a href=\"https://www.engadget.com/news-publishing-giant-gannett-sues-google-for-monopolizing-ad-tech-164602826.html?src=rss\">Engadget</a> ว่า บริษัทได้รับความนิยมเพราะมีคุณภาพการบริการดีที่สุด ไม่ได้เป็นเพราะกีดกันคู่แข่ง ซึ่ง Ganett ก็ใช้บริการโฆษณารายอื่นที่เป็นคู่แข่งของ Google ด้วยเช่นกัน</p>\n<p>ก่อนหน้านี้ Alphabet บริษัทแม่ของ Google ยัง<a href=\"https://www.blognone.com/node/132372\">ถูกฟ้องร้อง</a>โดยกระทรวงยุติธรรมสหรัฐ (Department of Justice) ในคดีความคล้ายกันในปีที่ผ่านมาอีกด้วย</p>\n<p>ที่มา: <a href=\"https://www.androidauthority.com/gannett-google-lawsuit-3337399/\">Android Authority</a>, <a href=\"https://www.usatoday.com/story/opinion/2023/06/20/gannett-ceo-why-we-are-suing-google-for-its-business-practices/70336910007/\">USA Today</a></p>\n<p><img alt=\"alt=&quot;USA_Today&quot;\" src=\"https://www.blognone.com/sites/default/files/externals/a4a14cfc91c4eb47f00391c21c0e44ff.png\" /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/ads\">Ads</a></div><div><a href=\"/topics/advertising\">Advertising</a></div><div><a href=\"/topics/antitrust\">Antitrust</a></div><div><a href=\"/topics/lawsuits\">Lawsuits</a></div></div></div>","author":"Methasit Tubtim","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"6f9097fbcaa4aaf1a7b768db2b747829786fa52aa481bfac326eac0b2229c4cd","category":"Thai"}