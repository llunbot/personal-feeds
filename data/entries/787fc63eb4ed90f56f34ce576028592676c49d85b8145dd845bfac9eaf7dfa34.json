{"title":"JetBrains เปิดตัว DataSpell IDE ตัวใหม่สำหรับงานสาย Data Science","link":"https://www.blognone.com/node/124654","date":1631156274000,"content":"<div><div><div><p>บริษัท JetBrains สร้างชื่อมาจาก IntelliJ ซอฟต์แวร์ IDE สำหรับภาษา Java แต่ภายหลังก็ใช้วิธี<a href=\"https://www.jetbrains.com/opensource/idea/\">วางตัว IntelliJ Platform เป็นแพลตฟอร์มกลาง</a>สำหรับพัฒนา IDE เฉพาะทาง ต่อยอดเป็น IDE ตัวอื่นๆ ของตัวเองอีกที เช่น PyCharm (Python), PhpStorm (PHP), GoLand (Go), RubyMine (Ruby)</p>\n<p>ล่าสุด JetBrains เปิดตัว IDE ใหม่ (อีกแล้ว) ชื่อ <strong>DataSpell</strong> สำหรับงานสาย data science โดยเฉพาะ ลักษณะเดียวกับ RStudio ของสายภาษา R แต่ในระยะแรกเน้นที่ภาษา Python เป็นหลัก</p>\n<p>JetBrains บอกว่าฟีเจอร์ของ DataSpell มีความคล้ายกับ PyCharm อยู่มาก เพราะงานสาย data science ส่วนใหญ่เป็น Python อยู่แล้ว จุดต่างคือ UI ที่ออกแบบมาสำหรับงาน data มากกว่างาน developer ไม่ว่าจะเป็นงาน data analysis หรือออกแบบโมเดล machine learning โดยผนวกฟีเจอร์สำคัญๆ ที่ต้องใช้อย่าง Jupyter notebook, visualization และตัวจัดการแพ็กเกจ Conda เข้ามา (<a href=\"https://www.jetbrains.com/dataspell/\">รายการฟีเจอร์</a>)</p>\n<p>JetBrains พูดชัดว่า DataSpell จะเป็น IDE แบบเสียเงิน เช่นเดียวกับ PyCharm Pro แต่ตอนนี้ยังสามารถใช้งานได้ฟรี</p>\n<p><img src=\"https://www.blognone.com/sites/default/files/externals/50c05c82beafc7f6c8fbbf2007b802fd.png\" /></p>\n<p><img src=\"https://www.blognone.com/sites/default/files/externals/125d877f11254b4cb51287ef8dbaf290.png\" /></p>\n<p>ที่มา - <a href=\"https://blog.jetbrains.com/blog/2021/09/07/jetbrains-dataspell-eap-now-open-to-all/\">JetBrains</a></p>\n</div></div></div><div><div>Topics: </div><div><div><a href=\"/topics/jetbrains\">JetBrains</a></div><div><a href=\"/topics/ide\">IDE</a></div><div><a href=\"/topics/data-science\">Data Science</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"787fc63eb4ed90f56f34ce576028592676c49d85b8145dd845bfac9eaf7dfa34","category":"Thai"}