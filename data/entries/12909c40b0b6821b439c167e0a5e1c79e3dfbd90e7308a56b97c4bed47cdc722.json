{"title":"HMD เปิดตัว Fusion X1 สมาร์ทโฟนสำหรับเด็ก ผู้ปกครองควบคุมการใช้งานได้","link":"https://www.blognone.com/node/145033","date":1740980388000,"content":"<div><div><div><p>HMD เปิดตัว Fusion X1 สมาร์ทโฟนที่ออกแบบมาสำหรับเด็กอายุ 9 -11 ปี เน้นความปลอดภัยและการใช้งานที่เหมาะสมกับวัย ซึ่งมาพร้อมกับการควบคุมโดยผู้ปกครองที่ติดตั้งไว้ในระบบปฏิบัติการ ช่วยให้ผู้ปกครองจัดการแอปพลิเคชัน และคัดกรองเนื้อหาที่เด็กเข้าถึง</p>\n<p>นอกจากนี้ยังมีซอฟต์แวร์ SafeToNet ตรวจจับและบล็อกเนื้อหาที่เป็นอันตราย เช่น รูปภาพหรือข้อความที่ไม่เหมาะสมโดยอัตโนมัติ ผู้ปกครองยังสามารถใช้การติดตาม GPS เพื่อตรวจสอบตำแหน่งของเด็ก และตั้งค่า โซนความปลอดภัย โดยจะได้รับการแจ้งเตือนหากเด็กออกจากพื้นที่ที่กำหนด</p>\n<p>Fusion X1 ยังจำกัดการเข้าถึงฟีเจอร์บางอย่าง เช่น การท่องเว็บ การส่งข้อความ และแอปโซเชียลมีเดีย เพื่อไม่ให้เด็กเจอกับเนื้อหาที่ไม่เหมาะสม และช่วยสร้างสภาพแวดล้อมดิจิทัลที่ควบคุมได้ ทำให้ผู้ปกครองสบายใจขณะที่เด็กใช้งาน</p>\n<p>สมาร์ทโฟนรุ่นนี้จะเปิดตัวในเดือนพฤษภาคม และมีราคาประมาณ 200-250 ปอนด์ (ประมาณ 9,000-11,250 บาท)</p>\n<p>ที่มา: <a href=\"https://www.hmd.com/en_int/press/hmd-fusion-x1-press-release\">HMD</a></p>\n<p><img alt=\"alt=&quot;hmd&quot;\" src=\"https://www.blognone.com/sites/default/files/externals/96d33bb810acf08402a217fdc21b2b19.png\" /></p>\n</div></div></div><div><div>Topics: </div><div><div><a href=\"/topics/hmd\">HMD</a></div><div><a href=\"/topics/smartphone\">Smartphone</a></div><div><a href=\"/topics/parental-control\">Parental Control</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"12909c40b0b6821b439c167e0a5e1c79e3dfbd90e7308a56b97c4bed47cdc722","category":"Thai"}