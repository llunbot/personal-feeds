{"title":"กสทช. สหรัฐฯ ประกาศห้ามใช้เสียง AI โทรเสนอขายสินค้า ทำแล้วผิดกฎหมายทันที","link":"https://www.blognone.com/node/138123","date":1707448904000,"content":"<div><div><div><p>กสทช. สหรัฐฯ หรือ FCC ออกประกาศระบุว่าการโทรหาลูกค้าเพื่อเสนอสินค้าหรือบริการ (robocall) โดยใช้เสียงที่สร้างจากปัญญาประดิษฐ์เป็นการกระทำที่ผิดกฎหมายในตัวเองทันที</p>\n<p>ประกาศของ FCC ระบุว่าเดิมผู้ใช้เสียง AI ก็มักเป็นกลุ่มคนร้ายที่ล่อลวงเหยื่อโดยอาศัยเสียงคนดัง หรือเสียงของญาติพี่น้องของเหยื่ออยู่แล้ว แต่ประกาศนี้จะทำให้การใช้เสียง AI นั้นเป็นการกระทำผิดกฎหมายในตัวเอง ไม่ต้องไปพิสูจน์ความผิดว่าเป็นการหลอกลวงหรือไม่</p>\n<p>แม้การเอาผิดกับคนร้ายที่หลอกลวงเหยื่อโดยตรงจะทำได้ยาก แต่การออกประกาศนี้ก็จะเปิดทางให้ FCC ประกาศแบนเครือข่ายโทรศัพท์ที่คนร้ายใช้เสียง AI โทรเข้าไปยังหมายเลขในสหรัฐฯ ได้ต่อไป</p>\n<p>ที่มา - <a href=\"https://docs.fcc.gov/public/attachments/DOC-400393A1.pdf\">FCC</a></p>\n<p><img src=\"https://cdn.pixabay.com/photo/2020/06/15/05/55/phone-5300447_1280.jpg\" /></p>\n<p>ภาพโดย <a href=\"https://pixabay.com/photos/make-a-phone-call-phone-woman-young-5300447/\">guvo59</a></p>\n</div></div></div><div><div>Topics: </div><div><div><a href=\"/topics/fcc\">FCC</a></div><div><a href=\"/topics/usa\">USA</a></div><div><a href=\"/topics/spam\">Spam</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d0ed82b8bc14c2e9561a79392a2dc8207e57bc130fdb697f5639b2524f4dee6e","category":"Thai"}