{"title":"อินเทลเตรียมนำบริษัทรถยนต์ไร้คนขับ Mobileye ขายหุ้น IPO ช่วงกลางปี 2022","link":"https://www.blognone.com/node/126218","date":1638973027000,"content":"<div><div><div><p>อินเทลประกาศแผนการนำบริษัทลูกด้านรถยนต์ไร้คนขับ Mobileye ขายหุ้น IPO ในตลาดหลักทรัพย์ช่วงกลางปี 2022</p>\n<p>Mobileye ก่อตั้งในปี 1999 เป็นบริษัทสัญชาติอิสราเอลที่พัฒนาระบบช่วยขับขี่ เช่น ระบบแจ้งเตือนการชน-เปลี่ยนเลน โดยขายเทคโนโลยีให้แบรนด์รถยนต์ต่างๆ นำไปใช้ในรถของตัวเอง <a href=\"https://www.blognone.com/node/90892\">Mobileye ถูกอินเทลซื้อกิจการมาในปี 2017 ด้วยมูลค่า 15.3 พันล้านดอลลาร์</a></p>\n<p>ช่วงหลังเมื่อเทรนด์รถยนต์ขับเคลื่อนอัตโนมัติมาแรง ส่งผลให้ <a href=\"https://www.blognone.com/node/123853\">Mobileye มีรายได้เติบโตสูงตามไปด้วย</a> บริษัทระบุว่ามีลูกค้ามากกว่า 30 แบรนด์ และขายชิป EyeQ ของตัวเองไปมากกว่า 100 ล้านชิ้น อินเทลคาดว่า Mobileye มีรายได้ในปี 2021 เพิ่มขึ้นกว่า 40% เทียบกับปี 2020</p>\n<p>Pat Gelsinger ซีอีโอของอินเทลระบุว่าการซื้อ Mobileye ถือเป็นดีลที่ประสบความสำเร็จมาก ขั้นต่อไปคือการ IPO เข้าตลาดหลักทรัพย์เพื่อผลักดันให้ Mobileye เติบโตต่อไป โดยอินเทลจะยังถือหุ้นเกินครึ่งของ Mobileye ไว้อยู่</p>\n<p><img src=\"https://www.blognone.com/sites/default/files/externals/667867e36595f0e551e558ad19274650.jpg\" /></p>\n<p>ที่มา - <a href=\"https://www.intel.com/content/www/us/en/newsroom/news/intel-announce-12-21.html#gs.ith3c6\">Intel</a></p>\n</div></div></div><div><div>Topics: </div><div><div><a href=\"/topics/mobileye\">Mobileye</a></div><div><a href=\"/topics/intel\">Intel</a></div><div><a href=\"/topics/ipo\">IPO</a></div><div><a href=\"/topics/self-driving-car\">Self-Driving Car</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1a30e3913ebdafc026eab6c35866115a1d0a772a58ae05642ede7dd4aea95609","category":"Thai"}