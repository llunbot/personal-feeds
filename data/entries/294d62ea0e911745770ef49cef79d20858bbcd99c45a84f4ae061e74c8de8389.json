{"title":"จีนอนุมัติวัคซีน mRNA ตัวแรกจากบริษัทจีนเอง","link":"https://www.blognone.com/node/133117","date":1679466501000,"content":"<div><div><div><p>สำนักงานยาแห่งชาติ (National Medical Products Administration - NMPA) ของจีนอนุมัติวัคซีน SYS6006 ของบริษัท CPSC Pharmaceutical ให้ใช้งานได้หลังจากทดสอบกับกลุ่มตัวอย่าง 5,500 คนและพบว่าได้ผลดีมีความปลอดภัยเพียงพอ โดยการอนุมัติครั้งนี้เป็นการอนุมัติแบบฉุกเฉิน</p>\n<p>การทดสอบวัดระดับภูมิของผู้ที่ได้รับวัคซีน SYS6006 เป็นเข็ม booster ไปแล้ว 14 วัน มีระดับภูมิสูงกว่าคนไม่ได้ฉีด 83 เท่าตัว ประสิทธิภาพวัคซีน (เอกสารไม่ได้ระบุเงื่อนไขการวัดประสิทธิภาพว่าดูจากอะไร) อยู่ที่ 85.3% เมื่อดูผลช่วง 14-28 วันหลังฉีดวัคซีน ตัววัคซีนสามารถเก็บรักษาที่อุณหภูมิ 2-8 องศาเซลเซียสได้</p>\n<p>กรรมการภายในของ NMPA เคย<a href=\"https://www.blognone.com/node/123729\">แนะนำให้ NMPA อนุมัติวัคซีน mRNA มาใช้งานตั้งแต่กลางปี 2021</a> แต่สุดท้ายก็ไม่มีวัคซีน mRNA ตัวใดได้รับอนุมัติจนกระทั่งจีนเปิดประเทศในช่วงหลัง</p>\n<p>ที่มา - <a href=\"https://doc.irasia.com/listco/hk/cspc/announcement/a230322.pdf\">IR Asia</a></p>\n<p><img alt=\"No Description\" src=\"https://www.blognone.com/sites/default/files/externals/35b6a447c921ee39f46ad318bba16128.jpg\" /></p>\n<p>ภาพโดย <a href=\"https://pixabay.com/users/spencerbdavis1-21090082/\">spencerbdavis1</a></p>\n</div></div></div><div><div>Topics: </div><div><div><a href=\"/topics/covid-19\">COVID-19</a></div><div><a href=\"/topics/china\">China</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"294d62ea0e911745770ef49cef79d20858bbcd99c45a84f4ae061e74c8de8389","category":"Thai"}