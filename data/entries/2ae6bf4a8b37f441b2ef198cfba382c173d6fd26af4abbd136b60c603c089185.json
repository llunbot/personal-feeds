{"title":"Elden Ring ยังไม่หยุดอัพเดต เพิ่ม 2 คลาสใหม่ใน Tarnished Edition เวอร์ชัน Switch 2","link":"https://www.blognone.com/node/146300","date":1746593009000,"content":"<div><div><div><p>FromSoftware ประสบความสำเร็จอย่างมากกับ <a href=\"https://www.blognone.com/node/146111\">Elden Ring ที่มียอดขายสูงถึง 30 ล้านชุด</a> แม้ว่าตอนนี้สตูดิโอหันไปชู <a href=\"https://www.blognone.com/node/144631\">Elden Ring Nightreign เกมใหม่แนว Co-op ในจักรวาลเดียวกัน</a> แต่ตัวเกมภาคหลักก็ยังไม่หยุดพัฒนาต่อง่ายๆ</p>\n<p>ล่าสุด FromSoftware เปิดเผยว่า <a href=\"https://www.blognone.com/node/145636\">Elden Ring: Tarnished Edition เกมเวอร์ชัน Switch 2</a> ที่ก่อนหน้านี้บอกว่าเป็นแค่บันเดิลมัดรวมภาคหลัก กับภาคเสริม Shadow of the Erdtree ยังจะมีคอนเทนต์เพิ่มใหม่ด้วยคือคลาสใหม่อีก 2 คลาสชื่อ Knight of the Ides กับ Heavy Knight แต่ยังไม่มีรายละเอียดมากนัก</p>\n<p>FromSoftware ยืนยันว่า 2 คลาสใหม่นี้ รวมถึงชุดเกราะและอาวุธใหม่ๆ จะมีขายแยกในชื่อ Tarnished Pack ให้กับคนที่มีเกมภาคหลักบนแพลตฟอร์มอื่นๆ ด้วย แต่ยังไม่เปิดเผยวันขายและราคา</p>\n<p>ที่มา - <a href=\"https://www.dualshockers.com/elden-ring-tarnshed-edition-content-confirmed-as-dlc/\">DualShockers</a></p>\n</div></div></div><div><div>Topics: </div><div><div><a href=\"/topics/elden-ring\">Elden Ring</a></div><div><a href=\"/topics/games\">Games</a></div><div><a href=\"/topics/from-software\">FromSoftware</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2ae6bf4a8b37f441b2ef198cfba382c173d6fd26af4abbd136b60c603c089185","category":"Thai"}