{"title":"Epic Games ซื้อสตูดิโอเกมบราซิล Aquiris เปลี่ยนชื่อเป็น Epic Games Brasil","link":"https://www.blognone.com/node/133496","date":1681970639000,"content":"<div><div><div><p>Epic Games ซื้อกิจการ <a href=\"https://www.aquiris.com.br/\">Aquiris</a> สตูดิโอเกมจากบราซิล ที่เคยมีผลงานเกมแข่งรถซีรีส์ Horizon Chase, Wonderbox: The Adventure Maker, Looney Tunes World of Mayhem ซึ่งทั้งหมดเป็นเกมบนมือถือ</p>\n<p>หลังการซื้อกิจการครั้งนี้ Aquiris จะเปลี่ยนชื่อเป็น Epic Games Brasil ซึ่งถือเป็นสตูดิโอเกมแห่งแรกของ Epic ในละตินอเมริกา และจะเข้ามารับงานช่วยผลิตเนื้อหาให้เกม Fortnite ต่อไป</p>\n<p>Aquiris ก่อตั้งเมื่อปี 2007 และถือเป็นหนึ่งในสตูดิโอแถวหน้าของบราซิล โดย Mauricio Longoni ซีอีโอของบริษัทจะกลายมาเป็นหัวหน้าสตูดิโอ Epic Games Brasil ด้วยเลย</p>\n<p>ก่อนหน้านี้ในปี 2021 <a href=\"https://www.blognone.com/node/125979\">Epic Games เคยซื้อสตูดิโอ Harmonix ผู้สร้างเกม Rock Band และดึงบางส่วนของทีมมาช่วยทำเกม Fortnite</a> แบบเดียวกับดีลของ Aquiris</p>\n<p>ที่มา - <a href=\"https://www.epicgames.com/site/en-US/news/aquiris-is-joining-epic-and-becoming-epic-games-brasil\">Epic Games</a>, <a href=\"https://www.eurogamer.net/epic-acquires-horizon-chase-turbo-developer-aquiris-to-work-on-fortnite\">Eurogamer</a></p>\n<p><img alt=\"No Description\" src=\"https://www.blognone.com/sites/default/files/externals/2ad79b734906221ab6389743f06fd6fb.jpg\" /></p>\n</div></div></div><div><div>Topics: </div><div><div><a href=\"/topics/epic-games\">Epic Games</a></div><div><a href=\"/topics/acquisition\">Acquisition</a></div><div><a href=\"/topics/brazil\">Brazil</a></div><div><a href=\"/topics/games\">Games</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1ac796a898d701a57e178ad1c01d037b91fda740f17f5fa61367a9b6890d3aad","category":"Thai"}