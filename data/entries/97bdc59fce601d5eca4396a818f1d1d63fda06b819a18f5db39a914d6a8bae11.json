{"title":"Logitech ประกาศเข้าซื้อ Loupedeck บริษัทขายอุปกรณ์คอนโทรลเลอร์สำหรับสตรีมเมอร์","link":"https://www.blognone.com/node/134907","date":1689760057000,"content":"<div><div><div><p>Logitech ประกาศการซื้อกิจการ Loupedeck บริษัทที่ทำอุปกรณ์คอนโทรลเลอร์สำหรับสตรีมเมอร์ โดยไม่เปิดเผยมูลค่าของดีลนี้</p>\n<p><strong>Loupedeck</strong> มีจุดเริ่มต้นมาจากโปรเจคใน <strong>Indiegogo</strong> ที่มีอุปกรณ์เฉพาะทางสำหรับงาน Post-Production อย่าง <strong>Loupedeck+</strong> เป็นตัวชูโรง ซึ่งเป็นคอนโทรลเลอร์ในการปรับแต่งรูปภาพในโปรแกรม Adobe Lightroom</p>\n<p>Ujesh Desai ที่เป็นผู้จัดการทั่วไปของ Logitech G กล่าวว่า การซื้อกิจการครั้งนี้ช่วยส่งเสริมกลุ่มผลิตภัณฑ์ของ Logitech ในปัจจุบัน และเพิ่มประสิทธิภาพทางด้านซอฟต์แวร์ ในการทำให้คีย์บอร์ด เมาส์ และสินค้าอื่น ๆ ฉลาดล่ำขึ้น ส่วนทาง Loupedeck กล่าวว่าการเข้าร่วมกับ Logitech จะช่วยให้ขยายฐานลูกค้าได้มากขึ้น จะยังคงสนับสนุนลูกค้า และพันธมิตรต่อไป โดยจะดำเนินการตามปกติในอนาคตอันใกล้</p>\n<p><img alt=\"No Description\" src=\"https://www.blognone.com/sites/default/files/externals/d20004b1f8be2935f97e80221eca649c.png\" /></p>\n<p>การเข้าซื้อ Loupedeck จะช่วยเพิ่มไลน์สินค้าให้ Logitech สำหรับคอนเทนต์ครีเอตเตอร์, เกมเมอร์, สตรีมเมอร์ และอื่น ๆ มากขึ้น โดย Logitechให้ สัญญาว่าจะอุปกรณ์ต่าง ๆ จะใช้งานได้ราบรื่น และส่งเสริมการทำงานร่วมกันของแอพ Streamlabs และอุปกรณ์ Loupedeck ได้ดียิ่งขึ้น (Logitech ได้ซื้อกิจการ Streamlabs ในปี 2019)</p>\n<p>สำหรับ Loupedeck นั้นเคยเปิดตัว Loupedeck CT อุปกรณ์เสริมสำหรับงานตัดต่อวิดีโอขั้นสูงในปี 2019 และได้เข้าสู่วงการสตรีมเมอร์ด้วยการออกสินค้าอย่าง Loupedeck Live และ Loupedeck Live S ซึ่งเป็นสินค้าเป็นทางเลือกแทน Stream Deck ของ Elgato ซึ่งเป็นอุปกรณ์ควบคุมสำหรับการถ่ายทอดสด  นอกจากนี้ทาง Loupedeck ยังเคยร่วมมือกับ Razer ในการสร้างผลิตภัณฑ์สำหรับสตรีมเมอร์อย่าง Stream Controller อีกด้วย</p>\n<p><img alt=\"No Description\" src=\"https://www.blognone.com/sites/default/files/externals/999b79a41692c37c2e20ea916f863070.jpg\" /></p>\n<p>ที่มา - <a href=\"https://www.engadget.com/logitech-acquires-streaming-console-maker-loupedeck-081558711.html?src=rss&amp;guccounter=1\">Engadget</a></p>\n</div></div></div><div><div>Topics: </div><div><div><a href=\"/topics/logitech\">Logitech</a></div><div><a href=\"/topics/gadget\">Gadget</a></div><div><a href=\"/topics/game-streaming\">Game Streaming</a></div><div><a href=\"/topics/live-streaming\">Live Streaming</a></div><div><a href=\"/topics/acquisition\">Acquisition</a></div></div></div>","author":"Exfreedom","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"97bdc59fce601d5eca4396a818f1d1d63fda06b819a18f5db39a914d6a8bae11","category":"Thai"}