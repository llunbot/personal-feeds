{"title":"Samsung รายงานผลประกอบการเบื้องต้นไตรมาส 2/2023 กำไรลดลงมาก คาดจากธุรกิจชิป","link":"https://www.blognone.com/node/134735","date":1688771021000,"content":"<div><div><div><p>ซัมซุงรายงานผลประกอบการ<strong>เบื้องต้น</strong> (Preliminary) ของไตรมาสที่ 2 ปี 2023 คาดมีรายได้รวมประมาณ 60 ล้านล้านวอน ลดลง 22% จาก<a href=\"https://www.blognone.com/node/129556\">ช่วงเดียวกันในปีก่อน</a> และคาดกำไรจากการดำเนินงานที่ 0.6 ล้านล้านวอน ลดลง 96%</p>\n<p>เนื่องจากเป็นรายงานตัวเลขผลประกอบการเบื้องต้น ซัมซุงจึงไม่ได้ให้รายละเอียดว่าผลกระทบกำไรที่ลดลงมาก มาจากส่วนธุรกิจใด ใน<a href=\"https://www.blognone.com/node/133590\">ไตรมาส 1/2023</a> ซัมซุงระบุว่ากำไรที่ลดลงมาจากธุรกิจชิปหน่วยความจำ ซึ่งมีความต้องการสินค้าลดลง ทำให้การผลิตไม่เต็มกำลัง</p>\n<p>ซัมซุงจะรายงานผลประกอบการโดยละเอียดแยกกลุ่มธุรกิจในวันที่ 27 กรกฎาคม 2023</p>\n<p>ที่มา: <a href=\"https://news.samsung.com/global/samsung-electronics-announces-earnings-guidance-for-second-quarter-2023\">ซัมซุง</a> และ <a href=\"https://www.reuters.com/technology/samsung-elec-flags-96-drop-q2-profit-chip-glut-persists-2023-07-06/\">Reuters</a></p>\n<p><img alt=\"No Description\" src=\"https://www.blognone.com/sites/default/files/externals/2c7b7350c5e44daa7efce4c15433ea99.jpg\" /></p>\n</div></div></div><div><div>Topics: </div><div><div><a href=\"/topics/samsung\">Samsung</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"584d96e86d48de12d9892272bc90f85d87ceceec64ecf3ad79e1f5ad51b8ae64","category":"Thai"}