{"title":"ซีอีโอ Qualcomm ยืนยันเอง Windows รุ่นใหม่ออกพร้อมพีซี Snapdragon X Elite","link":"https://www.blognone.com/node/138078","date":1707275472000,"content":"<div><div><div><p>Cristiano Amon ซีอีโอ Qualcomm ยืนยันข้อมูลใน<a href=\"https://www.blognone.com/node/137980\">งานแถลงผลประกอบการไตรมาส 4/2023</a> ว่า Windows เวอร์ชันใหม่จะออกพร้อมกับพีซีที่ใช้<a href=\"https://www.blognone.com/node/136385\">ชิป Snapdragon X Elite</a> ช่วงกลางปีนี้ (mid-2024)</p>\n<p>ก่อนหน้านี้เคยมี<a href=\"https://www.blognone.com/node/137127\">ข่าวลือจาก Windows Central ระบุว่าปีนี้ไมโครซอฟท์จะเปิดตัว AI PC พร้อม Windows เวอร์ชันใหม่</a> โดยเราจะเห็น Surface รุ่นใหม่ใช้ชิป Snapdragon X Elite พร้อมกับระบบปฏิบัติการ Windows ที่แยกอัพเดต 2 รอบคือ ส่วนแกนระบบปฏิบัติการ โค้ดเนม Germanium และส่วนฟีเจอร์ โค้ดเนม Hudson Valley</p>\n<p>คาดกันว่าเราจะเห็น Surface รุ่นใหม่มาพร้อม Germanium ก่อนในช่วงกลางปี แต่ยังไม่ปล่อยอัพเดตให้พีซีเครื่องอื่นๆ ใช้งาน เพราะพีซีรุ่นอื่นๆ จะต้องรออัพเดต Hudson Valley ในช่วงเดือนกันยายน-ตุลาคมไปทีเดียวเลย</p>\n<p>ที่มา - <a href=\"https://www.windowscentral.com/software-apps/windows-11/qualcomm-confirms-snapdragon-x-elite-pcs-will-launch-with-the-next-version-of-windows-in-june\">Windows Central</a></p>\n<p><img src=\"https://www.blognone.com/sites/default/files/externals/e68e76c25684c09c736e73fa3576c2eb.jpg\" /></p>\n</div></div></div><div><div>Topics: </div><div><div><a href=\"/topics/qualcomm\">Qualcomm</a></div><div><a href=\"/topics/microsoft\">Microsoft</a></div><div><a href=\"/topics/windows\">Windows</a></div><div><a href=\"/topics/snapdragon\">Snapdragon</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"3936fbfee4cb2a50110b072c9a6ae1b32813c609f99c4e924d532ab08297ecbf","category":"Thai"}