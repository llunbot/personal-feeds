{"title":"CrowdStrike รายงานผลประกอบการไตรมาส รายได้รวมโต 25%","link":"https://www.blognone.com/node/145078","date":1741132905000,"content":"<div><div><div><p>CrowdStrike รายงานผลประกอบการประจำไตรมาสที่ 4 ตามปีการเงินบริษัท 2025 สิ้นสุดเดือนมกราคม รายได้รวมเพิ่มขึ้น 25% จากช่วงเวลาเดียวกันในปีก่อนเป็น 1,059 ล้านดอลลาร์ โดยเป็นรายได้จาก Subscription 1,008 ล้านดอลลาร์ เพิ่มขึ้น 27% มีรายรับรวมต่อเนื่อง 12 เดือน (ARR) เพิ่มขึ้น 23% เป็น 4.24 พันล้านดอลลาร์ ขาดทุนสุทธิตามบัญชี GAAP 93 ล้านดอลลาร์</p>\n<p>George Kurtz ซีอีโอและผู้ก่อตั้ง CrowdStrike กล่าวว่าตอนนี้ภาคธุรกิจทุกขนาดต่างนำ AI มาใช้กับสิ่งต่าง ๆ อย่างรวดเร็ว การปกป้องภัยคุกคามทางไซเบอร์จึงต้องใช้แพลตฟอร์มที่มีพื้นฐานเป็น AI เหมือนกัน อัตรารักษาผู้ใช้งานของบริษัทอยู่ที่ 97% การนำ Falcon Flex มีมากขึ้น ทำให้รายได้ในไตรมาสสูงกว่าพันล้านดอลลาร์ จึงสะท้อนว่าแพลตฟอร์ม Falcon คือพื้นฐานความปลอดภัยที่เป็น AI สำหรับวันนี้และวันข้างหน้า</p>\n<p>ที่มา: <a href=\"https://ir.crowdstrike.com/news-releases/news-release-details/crowdstrike-reports-fourth-quarter-and-fiscal-year-2025\">CrowdStrike</a></p>\n<p><img alt=\"No Description\" src=\"https://www.blognone.com/sites/default/files/externals/10bd8dd073fec5d77d362c147d1f0106.png\" /></p>\n</div></div></div><div><div>Topics: </div><div><div><a href=\"/topics/crowdstrike\">CrowdStrike</a></div><div><a href=\"/topics/financial-report\">Financial Report</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b7dbd7cedb48b3e4f03d3a71e00eda5e1e25bb135863263d9d24e4b55687ddfc","category":"Thai"}