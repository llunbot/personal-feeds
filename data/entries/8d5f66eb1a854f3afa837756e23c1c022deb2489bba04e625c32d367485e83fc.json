{"title":"เปิดตัว Surface Laptop 7th และ Surface Pro 11th ชิป Snapdragon รองรับ Copilot+ PC","link":"https://www.blognone.com/node/139854","date":1716250591000,"content":"<div><div><div><p>ไมโครซอฟท์เปิดตัว Surface Laptop และ Surface Pro รุ่นใหม่ ซึ่งเป็นพีซีตามแนวทางล่าสุดที่เพิ่งประกาศ <a href=\"https://www.blognone.com/node/139853\">Copilot+ PC</a> จากก่อนหน้านี้ได้เปิดตัว <a href=\"https://www.blognone.com/node/138847\">Surface Pro 10 และ Surface Laptop 6 for Business สำหรับลูกค้าฝั่งองค์กรธุรกิจ</a></p>\n<p><img alt=\"No Description\" src=\"https://www.blognone.com/sites/default/files/externals/b8885e1fc608d721ccd619aaf5572c8e.jpg\" /></p>\n<p>เริ่มที่ <strong>Surface Laptop</strong> ซึ่งเป็นรุ่นที่ 7 ใช้ซีพียู Snapdragon X Elite และ Snapdragon X Plus, แบตเตอรีใช้งานได้นานสูงสุด 22 ชั่วโมง หน้าจอสัมผัส PixelSense มีตัวเลือกสองขนาดคือ 13.8 นิ้ว และ 15 นิ้ว</p>\n<p>อีกจุดขายคือกล้องหน้า Surface Studio Camera ความละเอียดสูง รองรับการทำงานร่วมกับฟีเจอร์ AI Windows Studio Effects สำหรับการประชุมผ่านวิดีโอในแอปต่าง ๆ ส่วนลำโพง Premium Omnisonic และไมโครโฟน Studio Mics รองรับการปรับแต่งคุณภาพเสียงด้วย AI</p>\n<p>Surface Laptop ราคาเริ่มต้น 999.99 ดอลลาร์ สั่งสินค้าล่วงหน้าได้ตั้งแต่วันนี้ เริ่มจัดส่งตั้งแต่ 18 มิถุนายน เป็นต้นไป ในอเมริกา</p>\n<p><img alt=\"No Description\" src=\"https://www.blognone.com/sites/default/files/externals/c35ce4bdd406a9f5e26debd91a7081d1.jpeg\" /></p>\n<p>ส่วน <strong>Surface Pro</strong> รุ่นที่ 11 ใช้ซีพียู Snapdragon X Elite และ Snapdragon X Plus เช่นกัน ระบุว่าทำงานเร็วกว่า Surface Pro 9 ถึง 90% และส่วนประมวลผล NPU มี TOPS งาน AI สูงกว่า iPad Pro M4 ของแอปเปิลถึง 20%, แบตเตอรีใช้งานได้นาน 14 ชั่วโมง</p>\n<p>หน้าจอ OLED 13 นิ้ว PixelSense, รองรับ 5G และมีคีย์บอร์ดเชื่อมต่อใหม่ Surface Pro Flex Keyboard</p>\n<p>Surface Pro 11 ราคาเริ่มต้น 999.99 ดอลลาร์ เริ่มจัดส่งตั้งแต่ 18 มิถุนายน เป็นต้นไป ในอเมริกา</p>\n<p><img alt=\"No Description\" src=\"https://www.blognone.com/sites/default/files/externals/1484c598b491590d380861e863212477.jpeg\" /></p>\n<p>ที่มา: <a href=\"https://blogs.windows.com/devices/2024/05/20/accelerating-ai-in-the-workplace-with-the-all-new-surface-laptop-and-surface-pro/\">ไมโครซอฟท์</a></p>\n</div></div></div><div><div>Topics: </div><div><div><a href=\"/topics/surface-pro-11\">Surface Pro 11</a></div><div><a href=\"/topics/microsoft-surface\">Microsoft Surface</a></div><div><a href=\"/topics/surface-laptop\">Surface Laptop</a></div><div><a href=\"/topics/notebook\">Notebook</a></div><div><a href=\"/topics/microsoft\">Microsoft</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8d5f66eb1a854f3afa837756e23c1c022deb2489bba04e625c32d367485e83fc","category":"Thai"}