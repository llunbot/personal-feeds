{"title":"Meng Wanzhou ซีเอฟโอ Huawei มองว่าบริษัทสำเร็จหลายเรื่องในปี 2024 แม้ถูกสหรัฐฯ คว่ำบาตร","link":"https://www.blognone.com/node/144037","date":1736501240000,"content":"<div><div><div><p>Meng Wanzhou ประธานเจ้าหน้าที่ฝ่ายการเงินของ Huawei ออกมาชื่นชมบริษัทในช่วงปีใหม่ หลังเจอกับความท้าทายจากการถูกสหรัฐอเมริกาคว่ำบาตรในช่วง 6 ปีที่ผ่านมา ตั้งแต่การพัฒนาชิป AI ไปจนถึงการนำระบบปฏิบัติการ HarmonyOS มาใช้เพิ่มมากขึ้น</p>\n<p>Meng ชื่นชมทีม hybrid engineer ที่สร้างความก้าวหน้าในด้านต่างๆ เช่น การกระจายความร้อน การจ่ายไฟ การส่งข้อมูลความเร็วสูง และความน่าเชื่อถือของชิป ทั้งหมดนี้เกิดขึ้นได้จากความร่วมมือกับพาร์ทเนอร์หลายฝ่าย ซึ่งนำไปสู่การออกแบบชิปแบนด์วิธสูงที่ใช้สำหรับฝึกโมเดล AI</p>\n<p>นอกจากนี้ ปีที่ผ่านมา <a href=\"https://www.blognone.com/node/142717\">Huawei นำระบบปฏิบัติการ HarmonyOS Next 5.0 มาใช้งานครั้งแรก ซึ่งไม่สามารถรันบนแอปจาก Android แล้ว</a> Meng ย้ำว่า Huawei ใช้เวลาเพียงหนึ่งปีเท่านั้น ซึ่งโดยปกตินั้น บริษัทอื่นๆ จะต้องใช้เวลาหนึ่งทศวรรษในการพัฒนาระบบปฏิบัติการให้สำเร็จ</p>\n<p>ด้าน Vincent Peng สมาชิกคณะกรรมการของ Huawei ยอมรับว่า <a href=\"https://www.blognone.com/node/140075\">แม้ธุรกิจผู้บริโภคของ Huawei จะอยู่รอดได้ จากการสนับสนุนภายในประเทศ</a> แต่ก็ยังมีหนทางอีกยาวไกลท่ามกลางข้อจำกัดทางเทคโนโลยี จากการคว่ำบาตรจากสหรัฐฯ</p>\n<p>อย่างไรก็ตาม Peng มองว่าบริษัทจะต้องเปิดซัพพลายเชนให้กับบริษัทต่างประเทศเพื่อให้สามารถแข่งขันได้ อย่าพึ่งพาแต่ซัพพลายเชนภายในประเทศเท่านั้น</p>\n<p>ที่มา: <a href=\"https://www.scmp.com/tech/big-tech/article/3292947/making-impossible-possible-huaweis-meng-wanzhou-lauds-us-sanctioned-firms-2024\">South China Morning Post</a></p>\n<p><img src=\"https://www.blognone.com/sites/default/files/externals/45b126d8a560c761f2589b1be4fc529e.jpg\" alt=\"Huawei\" /></p>\n</div></div></div><div><div>Topics: </div><div><div><a href=\"/topics/huawei\">Huawei</a></div><div><a href=\"/topics/harmonyos\">HarmonyOS</a></div><div><a href=\"/topics/usa\">USA</a></div><div><a href=\"/topics/china\">China</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cc8bb15f63af1ead7a43d3b7ac6933abff40451e6d72ef7fd907aaecaf082da2","category":"Thai"}