{"title":"Watson ยังไม่ตาย, IBM เปิดตัว Watsonx แพลตฟอร์มเครื่องมือและบริการสร้าง AI สำหรับองค์กร","link":"https://www.blognone.com/node/133768","date":1683707607000,"content":"<div><div><div><p>IBM ประกาศเปิดตัวแพลตฟอร์ม WatsonX ซึ่งเป็นแพลตฟอร์มที่ช่วยให้องค์กรเทรนและจัดการ AI ผ่านเครื่องมือ โครงสร้างพื้นฐานและบริการให้คำปรึกษา โดย WatsonX แบ่งออกเป็น 3 บริการย่อย</p>\n<ul>\n<li><strong>Watsonx.ai</strong> รวมเครื่องมือสำหรับการสร้าง AI ไม่ว่าจะการเทรนโมเดล, ทดสอบ, ปรับจูนไปจนถึง deploy โดยนอกจากจะสร้างโมเดลขึ้นมาเองแล้ว IBM ยังมีบริการโมเดลของตัวเองหรือโมเดลที่เป็นโอเพนซอร์สให้บริการอยู่ในนี้ด้วย และรองรับการนำไปรันบนคลาวด์ทุกรูปแบบ</li>\n<li><strong>Watsonx.data</strong> แพลตฟอร์มเก็บข้อมูลสำหรับ AI รองรับการปลั๊กอินสำหรับการ query, ระบบอัตโนมัติ ไปจนถึงทำงานร่วมกับข้อมูลและเครื่องมือขององค์กร</li>\n<li><strong>Watsonx.governance</strong> เป็นซอฟต์แวร์ที่จะเข้าไปช่วยควบคุม, จัดการ และตรวจสอบการดำเนินงานด้านต่างๆของ AI ภายในองค์กร</li>\n</ul>\n<p>IBM บอกว่าองค์กรส่วนใหญ่ประสบปัญหา ทั้งในแง่เครื่องมือ, การเทรนและการจัดการโมเดล AI จากหลากหลายผู้ให้บริการ ซึ่ง Watsonx ที่รวมทุกอย่างเอาไว้ในที่เดียวเพื่อให้ตอบโจทย์การใช้งาน โดย ณ ตอนนี้มีลูกค้าเจ้าใหญ่ๆ ที่ลองใช้บริการ Watsonx แล้วคือ NASA, Moderna และ SAP</p>\n<p>Watsonx.ai และ Watsonx.data จะเปิดให้บริการจริงเดือนกรกฎาคม ส่วน Watsonx.governance จะให้บริการเดือนตุลาคมนี้</p>\n<p>ดูรายละเอียดเพิ่มเติมได้ที่ <a href=\"https://www.ibm.com/watsonx\">Watsonx</a></p>\n<p><img alt=\"No Description\" src=\"https://www.blognone.com/sites/default/files/externals/7f034c1794029df0e4bc897be2075cc0.jpg\" /></p>\n</div></div></div><div><div>Topics: </div><div><div><a href=\"/topics/ibm\">IBM</a></div><div><a href=\"/topics/watson\">Watson</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/nasa\">NASA</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"554940fd8c8ced66b810fb90c945d5f6681d7407105420d72413e31eaf4680fa","category":"Thai"}