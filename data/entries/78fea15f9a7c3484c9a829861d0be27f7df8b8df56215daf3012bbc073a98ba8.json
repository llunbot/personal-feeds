{"title":"Samsung Electronics ลงโทษพนักงาน 3 รายหลังเอาข้อมูลผลิตชิปไปถาม ChatGPT","link":"https://www.blognone.com/node/133318","date":1680699697000,"content":"<div><div><div><p>เว็บไซต์ The Economist ในเกาหลีใต้รายงานว่า Samsung Electronics  เกิดเหตุข้อมูลรั่วไหล 3 ครั้งหลังพนักงานนำข้อมูลสำคัญไปถาม ChatGPT แม้บริษัทจะอนุญาตให้พนักงานใช้งาน ChatGPT ในเรื่องทั่วๆ ไปได้ก็ตาม เหตุการณ์ที่พนักงานถูกลงโทษได้แก่</p>\n<ul>\n<li>พนักงานส่งข้อความแสดงความผิดพลาดของโปรแกรมเข้าไปใน ChatGPT เพื่อให้ ChatGPT ช่วยแก้ปัญหาแต่ก็ทำให้ข้อมูลพื้นที่การผลิตถูกส่งไปยัง OpenAI ด้วย</li>\n<li>พนักงานเขียนโปรแกรมเกี่ยวกับอัตราการผลิตสำเร็จ (yield) ของโรงงานผลิต ทำให้ข้อมูลรั่วไหลไปยัง OpenAI</li>\n<li>พนักงานนำบันทึกประชุมแปลงเป็นข้อความ แล้วนำข้อความใส่ ChatGPT เพื่อทำบันทึกสรุปการประชุม</li>\n</ul>\n<p>หลังเกิดเหตุทั้งสามครั้ง ทางบริษัทแจ้งพนักงานให้ระมัดระวังในการใช้งาน และหากมีเหตุอีกก็อาจจะบล็อคไม่ให้ใช้งาน ChatGPT อีกเลย</p>\n<p>บริษัทขนาดใหญ่มักกลัวการใช้งาน ChatGPT เนื่องจากลัวว่าข้อมูลจะถูกนำไปฝึกปัญญาประดิษฐ์รุ่นต่อไปจนทำให้ข้อมูลรั่วออกไปภายนอก โดย OpenAI เองมีคำเตือนมาตลอดว่าอย่าใส่ข้อมูลสำคัญในช่องแชตของ ChatGPT <a href=\"https://www.blognone.com/node/132851\">ขณะที่การให้บริการผ่าน API นั้นทาง OpenAI สัญญาว่าจะไม่นำข้อมูลไปใช้งานอื่นต่อ</a></p>\n<p>ที่มา - <a href=\"https://economist.co.kr/article/view/ecn202303300057?s=31\">Economist.co.kr</a></p>\n<p><img alt=\"No Description\" src=\"https://www.blognone.com/sites/default/files/externals/c1cc4110e0c92f1a621bb7896cfdb93f.jpg\" /></p>\n</div></div></div><div><div>Topics: </div><div><div><a href=\"/topics/chatgpt\">ChatGPT</a></div><div><a href=\"/topics/samsung\">Samsung</a></div><div><a href=\"/topics/data-breach\">Data Breach</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"78fea15f9a7c3484c9a829861d0be27f7df8b8df56215daf3012bbc073a98ba8","category":"Thai"}