{"title":"Apple เสนอแนวทางปรับปรุง AI ใช้การจับคู่ข้อมูลฝัง ทำให้รู้แนวโน้มโดยไม่ต้องเข้าถึงข้อมูลส่วนตัวผู้ใช้งาน","link":"https://www.blognone.com/node/145853","date":1744688227000,"content":"<div><div><div><p>Apple Machine Learning Research หน่วยงานวิจัยด้านปัญญาประดิษฐ์ของแอปเปิล เผยแพร่แนวทางการปรับปรุงการทำงานของฟีเจอร์ AI เพิ่มเติม โดยยังยึดพื้นฐานคือการรักษาความเป็นส่วนตัวผู้ใช้งานไว้</p>\n<p>หัวข้อแรกเป็นวิธีการปรับปรุงฟีเจอร์ Genmoji ที่ผู้ใช้งานสามารถป้อน prompt เพื่อสร้างอีโมจิผสมผสานขึ้นมาเอง แอปเปิลบอกว่าอุปกรณ์ที่เปิดการทำงาน Device Analytics ซึ่งส่งข้อมูลกลับมาที่แอปเปิลแบบไม่ระบุอุปกรณ์หรือผู้ใช้งาน ทำให้แอปเปิลสามารถเห็นเทรนด์ของอีโมจิผสมที่ผู้ใช้งานนิยม ทำให้สามารถปรับปรุงเฉพาะคำที่นิยมได้ ทั้งนี้แอปเปิลจะไม่รู้ prompt ทั้งหมด รวมถึงข้อมูลผู้ใช้งาน</p>\n<p>แนวทางนี้แอปเปิลบอกว่าจะนำมาใช้กับฟีเจอร์สร้างเนื้อหาตัวอื่นทั้ง Image Playground, Image Wand, Memories Creation และ Writing Tools ใน Apple Intelligence รวมทั้ง Visual Intelligence</p>\n<p>อย่างไรก็ตามวิธีของ Genmoji เป็น prompt สั้น ๆ โจทย์นี้จึงยากขึ้นเมื่อเป็น prompt ที่มีความยาวอย่างในฟีเจอร์ปรับปรุงการเขียน หรือฟีเจอร์สรุปเนื้อหา แอปเปิลจึงนำเสนอแนวทางจับคู่กับข้อมูลสังเคราะห์ (Synthetic Data)</p>\n<p><img alt=\"No Description\" src=\"https://www.blognone.com/sites/default/files/externals/b66a6b039e01a4ee57801f38bcd8ae24.png\" /></p>\n<p>ขั้นตอนการทำงานนั้น แอปเปิลใช้ปัญญาประดิษฐ์สร้างข้อความสังเคราะห์ขึ้นมาหลายรูปแบบ เช่น ข้อความที่มาจากคำสั่ง \"Would you like to play tennis tomorrow at 11:30AM?\" จากนั้นแปลงข้อความเป็นข้อมูลฝังซึ่งแทนที่ด้วยลักษณะ เช่น ภาษา ความยาว หัวข้อสำคัญ ข้อมูลฝังจะถูกส่งไปจับคู่กับอุปกรณ์แอปเปิลที่เปิดการทำงาน Analytics เพื่อดูว่าในบรรดาข้อความสังเคราะห์ที่สร้างขึ้นนี้ อันไหนตรงกับที่ผู้ใช้งานมีมากที่สุด แล้วเรียนรู้กลับเพื่อปรับปรุงซ้ำ ทั้งหมดจึงทำให้แอปเปิลปรับปรุง AI ได้ โดยไม่ต้องรู้ข้อมูลของผู้ใช้งาน</p>\n<p>Mark Gurman แห่ง Bloomberg บอกว่าแอปเปิลจะเริ่มใช้แนวทางนี้ใน Apple Intelligence ตั้งแต่ iOS 18.5 และ macOS 18.5 เบต้าถัดไป</p>\n<p>ที่มา: <a href=\"https://machinelearning.apple.com/research/differential-privacy-aggregate-trends\">แอปเปิล</a> และ <a href=\"https://www.bloomberg.com/news/articles/2025-04-14/apple-to-analyze-user-data-on-devices-to-bolster-ai-technology\">Bloomberg</a></p>\n<p><img alt=\"No Description\" src=\"https://www.blognone.com/sites/default/files/externals/28a22f1b80a9e2b18587fef16bfca786.jpg\" /></p>\n</div></div></div><div><div>Topics: </div><div><div><a href=\"/topics/apple\">Apple</a></div><div><a href=\"/topics/apple-intelligence\">Apple Intelligence</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4b21baeac0a7b4a723ea404c0dbf77ac3d5dcca1b365d68978ae6d10537594df","category":"Thai"}