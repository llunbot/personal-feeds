{"title":"กระทรวงยุติธรรมสหรัฐส่งหมายเรียก NVIDIA ประเด็นผูกขาดชิป AI - หุ้นลดลงถึง 9.5%","link":"https://www.blognone.com/node/141814","date":1725428835000,"content":"<div><div><div><p>Bloomberg รายงานว่ากระทรวงยุติธรรมสหรัฐได้ส่งหมายเรียก NVIDIA แจ้งการสอบสวนการผูกขาดในธุรกิจที่เกี่ยวข้องกับปัญญาประดิษฐ์หรือ AI ตามที่มี<a href=\"https://www.blognone.com/node/141216\">รายงานออกมาเมื่อเดือนที่แล้ว</a> โดยมีบริษัทผู้ผลิตชิป AI รายอื่นได้รับหมายเรียกนี้เช่นกัน</p>\n<p>ประเด็นที่กระทรวงยุติธรรมสหรัฐตั้งข้อสังเกตจนนำมาสู่การสอบสวน มีทั้งการออกแบบที่ทำให้ลูกค้าเปลี่ยนค่ายผู้ผลิตชิปสำหรับงาน AI ได้ยาก รวมทั้งประเด็นที่บริษัทคู่แข่งร้องเรียนว่า NVIDIA ใช้อำนาจเหนือตลาดคิดราคาอุปกรณ์เน็ตเวิร์กที่แพงขึ้น หากใช้ชิปคู่แข่งในการประมวลผล</p>\n<p>ผลกระทบจากรายงานข่าวดังกล่าวทำให้ราคาหุ้น NVIDIA ปรับลดลงถึง 9.5% มูลค่ากิจการลดลง 2.79 แสนล้านดอลลาร์ เป็นมูลค่ากิจการลดลงมากที่สุดภายในวันเดียวของบริษัทในตลาดหุ้นสหรัฐ โดยสถิติก่อนหน้านี้คือ <a href=\"https://www.blognone.com/node/127011\">Meta ในปี 2022</a></p>\n<p>ทั้งนี้ NVIDIA และกระทรวงยุติธรรมสหรัฐ ปฏิเสธที่จะให้ความเห็นต่อรายงานข่าวนี้</p>\n<p>ที่มา: <a href=\"https://www.bloomberg.com/news/articles/2024-09-03/nvidia-gets-doj-subpoena-in-escalating-antitrust-investigation\">Bloomberg</a></p>\n<p><img src=\"https://www.blognone.com/sites/default/files/externals/c553cb873331d5ecff135bf995a4ddfa.jpg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/department-justice\">Department of Justice</a></div><div><a href=\"/topics/antitrust\">Antitrust</a></div><div><a href=\"/topics/doj\">DoJ</a></div><div><a href=\"/topics/market-capitalization\">Market Capitalization</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"b2d9fc68a5917e04f47a87db817e8a82d36383dbc6f71835e43181435bf09849","category":"Thai"}