{"title":"เบื้องหลังโมเดล Llama 2 ของ Meta มีไมโครซอฟท์อยู่เบื้องหลัง รันบนเครื่องวินโดวส์ได้","link":"https://www.blognone.com/node/134904","date":1689748519000,"content":"<div><div><div><p>เก็บตกประเด็นน่าสนใจจาก <a href=\"https://www.blognone.com/node/134893\">การเปิดตัวโมเดล Llama 2 ของบริษัท Meta</a> ซึ่งเป็นโมเดลประสิทธิภาพสูง สนับสนุนโดยบริษัทใหญ่ เป็นโอเพนซอร์ส และใช้ในเชิงการค้าได้ด้วย</p>\n<p>สิ่งที่อาจทำให้หลายคนประหลาดใจคือ Meta ร่วมกับพาร์ทเนอร์คือไมโครซอฟท์ และ Meta เลือกใช้เวทีงาน Microsoft Inspire เป็นสถานที่เปิดตัวโมเดลนี้ แถม <a href=\"https://www.instagram.com/p/Cu2DjxmvLeI/\">Mark Zuckerberg ยังโพสต์รูปคู่กับ Satya Nadella</a> ใน Instagram เพื่อประกาศข่าวนี้ด้วย</p>\n<p>โมเดล Llama 2 จะมีให้ใช้งานบน Azure AI ทันที (แม้มีบนบริการค่ายอื่นๆ ด้วย ที่ระบุชื่อคือ AWS และ HuggingFace) และโมเดลถูกปรับแต่งให้รันบนเครื่องวินโดวส์ได้ (ผ่าน WSL และต้องมีจีพียูสมรรถนะสูงในเครื่องด้วย)</p>\n<p>ทั้งสองบริษัทเคยมีความร่วมมือด้าน AI มาก่อนแล้ว ตั้งแต่<a href=\"https://www.blognone.com/node/95343\">สมัยทำ ONNX ร่วมกัน</a> ปีที่แล้ว 2022 ทั้งสองบริษัทเคยมีความร่วมมือด้าน PyTorch บน Azure และ Meta เลือก Azure เป็นผู้ให้บริการคลาวด์หลัก</p>\n<p>การที่ไมโครซอฟท์ \"มีเอี่ยว\" ในโมเดลชื่อดังทั้ง GPT ของค่าย OpenAI และ Llama ของ Meta จึงถือเป็นทิศทางที่น่าสนใจมาก เพราะโมเดลดังๆ ตอนนี้ที่ไม่ใช่ของกูเกิล ล้วนแล้วแต่มีอิทธิพลของไมโครซอฟท์อยู่เบื้องหลัง</p>\n<p><img alt=\"No Description\" src=\"https://www.blognone.com/sites/default/files/externals/041e63a37d77cc4d056522ebf63fa98d.jpg\" /></p>\n<p>ที่มา - <a href=\"https://blogs.microsoft.com/blog/2023/07/18/microsoft-and-meta-expand-their-ai-partnership-with-llama-2-on-azure-and-windows/\">Microsoft</a>, <a href=\"https://about.fb.com/news/2023/07/llama-2/\">Meta</a></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/microsoft\">Microsoft</a></div><div><a href=\"/topics/llm\">LLM</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/microsoft-azure\">Microsoft Azure</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"04e291ecbb7d032433d5295203ff222dcda43ff31e5fdc9247419b73fe35c120","category":"Thai"}