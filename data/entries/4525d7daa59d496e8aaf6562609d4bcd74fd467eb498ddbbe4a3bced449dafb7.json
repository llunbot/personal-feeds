{"title":"บริษัทเทคจีนยังไล่กวาดซื้อชิป NVIDIA A800 แม้จะเป็นรุ่นลดประสิทธิภาพ","link":"https://www.blognone.com/node/135255","date":1691908352000,"content":"<div><div><div><p>สำนักข่าว Financial Times รายงานถึงสภาพตลาดชิปกราฟิกประสิทธิภาพสูงที่เน้นใช้งานสำหรับงานด้านปัญญาประดิษฐ์ว่าเหล่าบริษัทจีนยังคงกวาดซื้อชิป NVIDIA A800 <a href=\"https://www.blognone.com/node/131388\">แม้จะเป็นรุ่นลดประสิทธิภาพลง</a></p>\n<p>กลุ่มลูกค้าหลักของชิปตัวนี้ ได้แก่ Baidu, ByteDance, Tencent, และ Alibaba สั่งซื้อชิปรวมไปแล้วกว่าแสนชุด มูลค่ารวมพันล้านดอลลาร์ แหล่งข่าวยังระบุกับทาง Financial Times ว่ายอดสั่งซื้อของปี 2024 สูงถึง 4 พันล้านดอลลาร์ไปแล้ว</p>\n<p>รัฐบาลสหรัฐฯ จำกัดแบนวิดท์ในการสื่อสารระหว่างชิปกราฟิก ซึ่งเป็นฟีเจอร์สำคัญของชิปกราฟิกรุ่นใหม่ๆ ที่สามารถใช้ฝึกปัญญาประดิษฐ์ขนาดใหญ่ที่ต้องทำงานร่วมกันหลายๆ ชิปได้มีประสิทธิภาพดีขึ้น สำหรับชิป H100 ที่เพิ่งเริ่มวางตลาดก็มีชิป H800 สำหรับตลาดจีนเช่นกัน และตอนนี้บริษัทจีนจำนวนมากก็กำลังไล่ซื้อกันอยู่</p>\n<p>ที่มา - <a href=\"https://www.ft.com/content/9dfee156-4870-4ca4-b67d-bb5a285d855c\">Financial Times</a></p>\n<p><img src=\"https://www.blognone.com/sites/default/files/externals/85aa9b65967d2282e8c5f7807e113cd5.jpg\" alt /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/china\">China</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"4525d7daa59d496e8aaf6562609d4bcd74fd467eb498ddbbe4a3bced449dafb7","category":"Thai"}