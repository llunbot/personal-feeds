{"title":"JBL ออกหูฟังไร้สาย Tour PRO 3 เคสเป็นตัวกลางเชื่อมต่อกับอุปกรณ์ที่ต้องใช้สายได้","link":"https://www.blognone.com/node/141550","date":1724244525000,"content":"<div><div><div><p>JBL เปิดตัวหูฟังไร้สาย TWS รุ่นใหม่ JBL Tour PRO 3 รุ่นต่อจาก <a href=\"https://www.blognone.com/node/130146\">Tour PRO 2</a> โดยยังคงจุดเด่นคือเคสหูฟังมีจอสัมผัสขนาด 1.57 นิ้ว ให้สามารถควบคุมการเล่นเพลงและแสดงชื่อเพลงที่กำลังฟังอยู่ได้ รวมถึงตั้งค่าหูฟังได้โดยตรงผ่านเคส ไม่ต้องใช้สมาร์ทโฟน</p>\n<p>ความสามารถใหม่ที่น่าสนใจของ JBL Tour PRO 3 คือเคสชาร์จหูฟัง สามารถเป็นตัวกลางเชื่อมต่อเสียงจากอุปกรณ์อื่นผ่านสาย เพื่อส่งเสียงไปที่หูฟังไร้สายได้ โดยกรณีใช้งานที่ JBL ยกตัวอย่างคือการเชื่อมต่อกับระบบความบันเทิงบนเครื่องบิน ซึ่งเป็นระบบที่เชื่อมต่อด้วยสาย หรือสามารถเชื่อมต่อเสียงของอุปกรณ์อื่นผ่าน USB ได้ด้วย</p>\n<p>สเป็กฮาร์ดแวร์อื่น ไดรว์เวอร์ขนาด 11 มิลลิเมตร, ฟังเพลงต่อเนื่องได้นาน 10 ชั่วโมงแบบปิดโหมดตัดเสียงรบกวน ANC หรือรวม 40 ชั่วโมงเมื่อใช้เคสชาร์จ, รองรับชาร์จเร็ว 10 นาที ใช้งานได้นาน 3 ชั่วโมง</p>\n<p>JBL Tour PRO 3 มีให้เลือกสองสี ดำ และลาเต้ เริ่มขายตั้งแต่กลางเดือนกันยายนเป็นต้นไป ราคา 299.99 ยูโร แพงกว่ารุ่น Tour PRO 2 อยู่ 50 ยูโร</p>\n<p>ที่มา: <a href=\"https://news.jbl.com/en-CEU/239681-enjoy-everywhere-entertainment-with-jbl-tour-pro-3-leading-the-next-generation-of-tws-earbuds\">JBL</a></p>\n<p><img alt=\"No Description\" src=\"https://www.blognone.com/sites/default/files/externals/d256c308df1a191ba3126b4cefd2b741.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/c41357239c46b32d59e58edef105fce8.jpeg\" /></p>\n</div></div></div><div><div>Topics: </div><div><div><a href=\"/topics/jbl\">JBL</a></div><div><a href=\"/topics/headphones\">Headphones</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"57c50e57fdf66f3654a86c45fb916c6442c86d4726b2c8ffae256b27a4e27d5d","category":"Thai"}