{"title":"Apple เปิดตัว Apple Watch Series 9 และ Apple Watch Ultra 2","link":"https://www.blognone.com/node/135704","date":1694547060000,"content":"<div><div><div><p>แอปเปิลเปิดตัว Apple Watch Series 9 มาพร้อมกับ SiP รุ่น S9 ประสิทธิภาพสูงขึ้น และ Neural-engine 4-core รองรับการประมวลผลในตัวซับซ้อนกว่าเดิม  ทำให้ Siri สามารถตอบคำสั่งต่างๆ ได้เพิ่มเติม ในโมดูลมีชิป Ultra Wideband (UWB) ทำให้สามารถค้นหาตำแหน่ง iPhone 15 ได้อย่างแม่นยำ พร้อมหน้าจอ Alway on Display ความสว่าง 2,000 nits ใช้งานแบตเตอรี่ได้ 18 ชั่วโมง</p>\n<ul>\n<li>ฟีเจอร์สำคัญของ Series 9 คือ Double Tap ผู้ใช้สั่งการได้โดยไม่ต้องสัมผัสหน้าจอ ใช้เพียงขยับ 2 นิ้วชนกันจะสามารถควบคุมปุ่มหลักของแอปเช่น รับสาย วางสาย หยุดเพลงเป็นต้น, สามารถใช้งาน Siri + Health เรียกดูข้อมูลสุขภาพได้, หาตำแหน่งไอโฟนได้ดีขึ้น, สามารถใช้งาน NameDrop ได้เหมือน iPhone</li>\n</ul>\n<p><img alt=\"No Description\" src=\"https://www.blognone.com/sites/default/files/externals/e267a781ab5e4054ee30e47242cc709e.jpg\" /></p>\n<ul>\n<li>Apple Watch Ultra 2 มาพร้อมกับ SiP รุ่น S9 เช่นกัน ความสว่างหน้าจอ 3,000 nits<br />\nส่วนหน้าปัด Modular Ultra แบบใหม่ สามารถปรับแต่งเพื่อการเล่นกีฬาและการผจญภัยกลางแจ้งได้ พร้อมปุ่ม Action สามารถกดสั่งการได้ ตัวฟีเจอร์ไฮไลท์ Double Tap มีเหมือนใน Apple Watch Series 9</li>\n</ul>\n<p><img alt=\"No Description\" src=\"https://www.blognone.com/sites/default/files/externals/71da3912aa0f8c7a1a4263e03adfdb6a.jpg\" /></p>\n<p>Apple Watch Series 9 และ Apple Watch Ultra รุ่นที่ 2 เป็นผลิตภัณฑ์ Carbon Neutral ตัวแรกของ Apple โดยแอปเปิลพยายามลดการปล่อยคาร์บอนในกระบวนการผลิตและวัตถุดิบต่างๆ ส่วนที่ยังปล่อยคาร์บอนก็ซื้อเครดิตกลับมาชดเชย</p>\n<p>Apple Watch Series 9 ราคา 15,900 บาท ส่วน Apple Watch Ultra 2 ราคา 31,900 บาท เปิดวางขายที่ช้อป 22 กันยายน ในไทยยังไม่มีกำหนด</p>\n<p>ที่มา: <a href=\"https://www.apple.com/th/newsroom/2023/09/apple-unveils-apple-watch-ultra-2/\">Apple Watch Ultra - Newsroom</a>, <a href=\"https://www.apple.com/th/newsroom/2023/09/apple-introduces-the-advanced-new-apple-watch-series-9/\">Apple Watch Series 9-Newsroom</a></p>\n</div></div></div><div><div>Topics: </div><div><div><a href=\"/topics/apple-watch-ultra\">Apple Watch Ultra</a></div><div><a href=\"/topics/apple-watch\">Apple Watch</a></div><div><a href=\"/topics/apple\">Apple</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e6a5ac9f1ac52e74d77ffb0813daae7ab925c75da693d4ca8d852fcdf4a8f60f","category":"Thai"}