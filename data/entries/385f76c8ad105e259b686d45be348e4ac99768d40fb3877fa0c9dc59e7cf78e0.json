{"title":"รู้จักวัฒนธรรมการทำงานของ SkillLane เบื้องหลังความสำเร็จธุรกิจเรียนออนไลน์ที่โตได้เร็วมาก","link":"https://www.blognone.com/node/125327","date":1634553000000,"content":"<div><div><div><p>การเรียนออนไลน์เป็นสิ่งที่อยู่ใกล้ตัวกับชีวิตของคนทั่วไปมากขึ้น ความรู้ไม่ได้ถูกจำกัดด้วยระบบการศึกษาแบบเดิมที่ต้องเรียนผ่านห้องเรียนเท่านั้น แต่ยังมีช่องทางอื่นๆ เพิ่มมากขึ้น โดยเฉพาะการเรียนออนไลน์ที่กำลังได้รับความนิยมอย่างมากในยุคปัจจุบัน</p>\n<p>ความนิยมในการเรียนออนไลน์นี้เป็นสิ่งที่เกิดขึ้นไปทั่วโลก เช่นเดียวกับในประเทศไทย ที่มี SkillLane เป็น Online Learning Platform อันดับ 1 ของประเทศ</p>\n<p><img src=\"https://www.blognone.com/sites/default/files/externals/47ce124ec7ef19fa07340ddf5094dd59.jpg\" /></p>\n<p>SkillLane เป็นบริษัท <strong>Online Learning Platform อันดับ 1 ของไทย</strong> ให้บริการกับผู้เรียนมากกว่า 600,000 คน ด้วยคอร์สเรียนออนไลน์ในรูปแบบต่างๆ มากกว่า 2,000 คอร์ส ใน 14 หมวดหมู่ จากผู้สอนมากกว่า 500 คน ซึ่งหากเจาะลึกลงไปจะพบว่า SkillLane เป็นธุรกิจ EdTech ที่กำลังเติบโตอย่างต่อเนื่องด้วยรายได้เกิน 100 ล้านบาท และทำกำไรเติบโตเกิน 100% ในปี 2563 ที่ผ่านมา</p>\n<p><strong>สตาร์ทอัพการศึกษาจากไทย ที่เติบโตมากที่สุดในเอเชียแปซิฟิก</strong></p>\n<p>นอกจากการเติบใตในรายได้และกำไรแล้ว SkillLane ยังได้รับการจัดอันดับให้อยู่ในอันดับที่ 36 จาก 500 บริษัทที่มีอัตราการเติบโตสูงสุดในภูมิภาคเอเชียแปซิฟิก ประจำปี 2021 ด้วยอัตราการเติบโต 1,231.9% โดย Financial Times และ Nikkei Asia</p>\n<p><img src=\"https://www.blognone.com/sites/default/files/externals/eab08e85d91d4941ac236145c24e9aae.png\" /></p>\n<p>การเติบโตของ SkillLane นี้ มีฐานสำคัญจากบริการเรียนออนไลน์ที่ครอบคลุม 4 รูปแบบ คือ</p>\n<ul>\n<li><strong>SkillLane for Public</strong> คอร์สเรียนออนไลน์สำหรับคนทั่วไปที่ต้องการเพิ่มความรู้ หรือทักษะตามความสนใจ โดยในปัจจุบันมีคอร์สเรียนในลักษณะนี้มากกว่า 2,000 คอร์สแล้ว</li>\n<li><strong>SkillLane for Business</strong> คอร์สเรียนออนไลน์สำหรับองค์กรที่ต้องการเพิ่มความรู้ หรือทักษะของพนักงาน ให้บริการแก่องค์กรที่มีชื่อเสียงในตลาดหลักทรัพย์ (SET100), หน่วยงานรัฐ รวมถึงบริษัทข้ามชาติ</li>\n<li><strong>TUXSA</strong> หลักสูตรปริญญาโทออนไลน์ที่ SkillLane ร่วมมือกับมหาวิทยาลัยธรรมศาสตร์ ตอบโจทย์ผู้เรียนในยุคสมัยใหม่ และนับว่าเป็นหลักสูตรปริญญาโทออนไลน์ครั้งแรกของมหาวิทยาลัยธรรมศาสตร์อีกด้วย</li>\n<li><strong>SkillLane CPD</strong> คอร์สเรียนออนไลน์ สำหรับการอบรมเก็บชั่วโมงวิชาชีพ</li>\n</ul>\n<p>เป้าหมายสำคัญของ SkillLane คือ ทำให้เกิดการเรียนรู้ได้อย่างสะดวก ทุกที่ ทุกเวลา ไม่ว่าที่ไหน และเมื่อไหร่ เพื่อพัฒนา และดึงศักยภาพของคนทำงานออกมาอย่างเต็มที่</p>\n<p>แน่นอนว่าด้วยเป้าหมาย และบริการเรียนออนไลน์ทั้ง 4 รูปแบบนี้ รวมถึงความต้องการเรียนออนไลน์ในปัจจุบันที่กลายเป็นเทรนด์ในระดับโลก ทำให้ SkillLane กลายเป็นบริษัทสตาร์ทอัพสัญชาติไทยเพียงไม่กี่แห่งที่สามารถสร้างรายได้ในระดับ 100 ล้านบาท และสามารถทำกำไรต่อเนื่องนานหลายปีติดต่อกัน แม้ในปัจจุบัน SkillLane กำลังอยู่ในช่วงสร้างทีม และมีจำนวนพนักงานไม่มากก็ตาม</p>\n<p>คำถามที่เกิดขึ้นคือ ด้วยอัตราการเติบโตที่สูงจนติดอันดับของ Financial Times และ Nikkei Asia SkillLane มีวัฒนธรรมแบบไหน ถึงสามารถสร้างธุรกิจที่ครอบคลุมในตลาดการเรียนออนไลน์ และเติบโตได้เร็วมากขนาดนี้</p>\n<p>การจะตอบคำถามนี้ได้ต้องพาไปรู้จักกับวัฒนธรรมการทำงานของ SkillLane ที่เรียกทีมงานของตัวเองว่า SkillLers</p>\n<p>คำว่า <strong>SkillLers</strong> นี้ เป็นคำที่ SkillLane ใช้เรียกทีมงานของตัวเอง ซึ่งเป็น<br />\nกลุ่มคนที่มีวัฒนธรรมการทำงานแบบ กล้า พร้อมลุย และสนุกไปกับสิ่งที่ทำ</p>\n<p><strong>กล้า ลุย สนุก วิธีการทำงานแบบ SkillLers ของ SkillLane</strong></p>\n<p>หากต้องการเข้าใจความเป็น SkillLers ให้ชัดเจนมากขึ้น ก็ต้องเปรียบเทียบว่า SkillLers เป็นคนทำงานที่ กล้า ชอบลุย และสนุก</p>\n<p><img src=\"https://www.blognone.com/sites/default/files/externals/167fe58f95a6ebc224358a007d3a2e96.jpg\" /></p>\n<p><strong>กล้า</strong> สามารถทำเรื่องที่คนอื่นมองว่ายาก จนไม่สามารถทำให้เป็นจริงได้ให้สำเร็จ ชอบคิดค้น ชอบทดลอง ชอบความท้าทาย และตื่นเต้นไปกับการทำงาน</p>\n<p>ตัวอย่างความกล้าของ SkillLane ที่เห็นได้ชัดที่สุดคือความกล้าในการเริ่มต้นทำหลักสูตรเรียนปริญญาโทออนไลน์ร่วมกับมหาวิทยาลัยธรรมศาสตร์ ซึ่งถือว่าเป็นมหาวิทยาลัยที่มีชื่อเสียง ในขณะที่ SkillLane เป็นบริษัทเล็กๆ มีพนักงานจำนวนไม่มาก แต่ก็ใช้ความกล้าที่มีเป็นแรงผลักดันจนเกิดเป็น TUXSA ขึ้นมาได้จริง เพราะต้องการทำให้คนไทยเข้าถึงโอกาสทางการศึกษา และองค์ความรู้ใหม่ๆ โดยไม่มีข้อจำกัดด้านสถานที่ และเวลา รวมถึงใครๆ ก็เรียนได้ ไม่จำเป็นต้องเป็นนักศึกษามหาวิทยาลัยธรรมศาสตร์เท่านั้น</p>\n<p><img src=\"https://www.blognone.com/sites/default/files/externals/c698bd648da81abab9ca00cc0eb983fa.jpg\" /></p>\n<p><strong>ชอบลุย</strong> ไม่กลัวที่จะทำอะไรใหม่ๆ อยู่เสมอ ผ่านอุปสรรคในการทำงานไปพร้อมๆ กับทีม</p>\n<p>ย้อนกลับไปเมื่อไม่กี่ปีก่อน ในวันที่ SkillLane for Business มีลูกค้ารายแรกซึ่งเป็นหน่วยงานที่มีขนาดใหญ่กว่ามาก เคล็ดลับความสำเร็จของ SkillLane ที่ตัวเล็กกว่า คือต้องลุยกว่าคนอื่น ซึ่งลุยในที่นี้หมายถึงการมอบความใส่ใจ จริงใจ และเข้าใจลูกค้ามากกว่าคนอื่นๆ เพื่อตอบโจทย์การเรียนรู้ของลูกค้าองค์กร ซึ่งในท้ายที่สุดแล้ว ลูกค้ารายแรกนั้นก็นำ Learning Platform ของ SkillLane ไปใช้กับพนักงานทั้งองค์กร</p>\n<p><img src=\"https://www.blognone.com/sites/default/files/externals/0d7edbbc0519d6f498baf431f82bc3f7.jpg\" /></p>\n<p><strong>สนุก</strong> ไปกับสิ่งที่ทำ ให้คุณค่ากับความสำเร็จ ฉลองให้กับความสำเร็จเล็กๆ น้อยๆ ในการทำงานอยู่เสมอ ไม่มีวันทำงานวันไหนไม่มีเรื่องสนุก</p>\n<p>ทีมของ SkillLane ยกตัวอย่างว่าการทำงานมีเรื่องสนุกได้ทุกวัน โดยเฉพาะการฉลองให้กับเรื่องเล็กๆ น้อยๆ เช่น มีเพื่อนร่วมงานใหม่ หรือมีใครทำงานครบรอบปีก็ฉลองกันได้ นอกเหนือจากความสำเร็จเรื่องงานเพียงอย่างเดียว ซึ่งในยุคก่อนโควิด-19 ระบาด จะมีการนัดออกไปกินข้าวด้วยกัน หรือสั่งอาหารเข้ามาที่สำนักงาน ส่วนในช่วง Work From Home SkillLane ก็สั่งอาหารส่งตรงถึงบ้านทีมงานแต่ละคนเลยทีเดียว</p>\n<p>นอกจากการทำงานแบบ กล้า ชอบลุย และสนุกไปกับสิ่งที่ทำแล้ว แน่นอนว่า SkillLers จะต้องเป็นคนที่ทำงานเป็นทีมได้เป็นอย่างดี รวมถึงทำงานกันแบบ Agile มีความยืดหยุ่นสูง พร้อมๆ กับการรับฟังความเห็นของพนักงานทุกคน ที่สามารถพูดคุย และแชร์ความเห็นกันได้แบบสบายๆ ซึ่งในท้ายที่สุดแล้วสิ่งที่ SkillLers จะได้คือการเติบโตไปพร้อมๆ กัน ทั้งจากการทำงาน และการเรียนรู้จากเพื่อนร่วมงานคนอื่นๆ</p>\n<p><strong>สรุป</strong></p>\n<p>SkillLane Online Learning Platform อันดับ 1 ของไทย ที่เติบโตอย่างต่อเนื่อง กับเป้าหมายที่ต้องการพัฒนา และดึงศักยภาพของคนทำงานออกมาอย่างเต็มที่ เพราะเชื่อว่าการเรียนรู้เกิดขึ้นได้ทุกที่ ทุกเวลา ไม่ว่าเมื่อไหร่ และที่ไหนก็ตาม</p>\n<p>การจะทำตามเป้าหมายนี้ SkillLers จึงกลายเป็นคนทำงานที่ SkillLane มองหา ด้วยวัฒนธรรมการทำงานแบบ กล้า ชอบลุย และสนุก รวมถึงต้องมีความยืดหยุ่น และยอมรับฟังความคิดเห็นของผู้อื่น เพื่อสร้างความคิดที่กลายเป็นจริง และส่งผล Impact ทำให้การเรียนออนไลน์กลายเป็นสิ่งที่ทำได้ง่ายขึ้น และดึงศักยภาพที่ซ่อนอยู่ของผู้เรียนออกมาได้จริง</p>\n<p>หากใครสนใจเรื่องราวของ SkillLane และชีวิตการทำงานของ SkillLers รวมไปถึงตำแหน่งงานที่น่าสนใจในบริษัท Tech ชั้นนำของคนไทย สามารถติดตามได้ที่เพจ Life at SkillLane <a href=\"https://www.facebook.com/LifeatSkillLane\">https://www.facebook.com/LifeatSkillLane</a></p>\n<p>﻿﻿#SkillLane #SkillLers #LifeAtSkillLane</p>\n</div></div></div><div><div>Topics: </div><div><div><a href=\"/topics/skilllane\">SkillLane</a></div></div></div>","author":"sponsored","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"385f76c8ad105e259b686d45be348e4ac99768d40fb3877fa0c9dc59e7cf78e0","category":"Thai"}