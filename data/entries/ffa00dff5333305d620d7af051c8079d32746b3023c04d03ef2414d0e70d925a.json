{"title":"ลงทุนไปหมื่นล้านดอลลาร์ แต่ OpenAI ทำแอพ ChatGPT บน macOS ก่อนวินโดวส์","link":"https://www.blognone.com/node/139738","date":1715681739000,"content":"<div><div><div><p>ประเด็นน่าสนใจอันหนึ่งใน<a href=\"https://www.blognone.com/node/139721\">งานเปิดตัว GPT-4o ของ OpenAI เมื่อวานนี้</a> คือ การออกแอพเดสก์ท็อป ChatGPT เป็นครั้งแรก และเลือกออกบน... macOS</p>\n<p>ประเด็นนี้ก่อให้เกิดคำถามตามมาว่า ไมโครซอฟท์ลงทุนใน OpenAI ถึง 1 หมื่นล้านดอลลาร์ แต่ทำไม OpenAI ถึงเลือกออกแอพบนแพลตฟอร์มของแอปเปิลก่อน</p>\n<p>เรื่องนี้มีคำตอบใน<a href=\"https://www.axios.com/2024/05/13/openai-google-chatgpt-ai\">บทสัมภาษณ์ Mira Murati ซีทีโอของ OpenAI บนเว็บไซต์ Axios</a> บอกว่าเราเลือกทำบนแพลตฟอร์มที่มีผู้ใช้ของเราอยู่เยอะ (we’re just prioritizing where our users are) โดย OpenAI ยังไม่ประกาศว่าจะออกแอพ ChatGPT บนวินโดวส์ด้วยหรือไม่</p>\n<p>ตอนนี้ผู้ใช้วินโดวส์สามารถใช้งาน ChatGPT ได้ผ่านเบราว์เซอร์ หรือไม่ก็ผ่าน Copilot ของไมโครซอฟท์เองกันไปก่อน</p>\n<p>ที่มา - <a href=\"https://www.windowscentral.com/software-apps/windows-11/after-microsoft-invested-dollar10-billion-openai-snubs-windows-11-as-it-releases-chatgpt-app-first-on-mac-were-just-prioritizing-where-our-users-are\">Windows Central</a></p>\n<p><img alt=\"No Description\" src=\"https://www.blognone.com/sites/default/files/externals/a28490d1fadb6a4addd6e90eebc4fc90.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/microsoft\">Microsoft</a></div><div><a href=\"/topics/macos\">macOS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"ffa00dff5333305d620d7af051c8079d32746b3023c04d03ef2414d0e70d925a","category":"Thai"}