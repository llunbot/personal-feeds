{"title":"Wiz เริ่มเจรจาหานักลงทุนมาซื้อหุ้นบริษัท ที่มูลค่ากิจการ 2 หมื่นล้านดอลลาร์","link":"https://www.blognone.com/node/142199","date":1727268870000,"content":"<div><div><div><p>Wiz บริษัทด้านความปลอดภัยบนคลาวด์ ซึ่งก่อนหน้านี้มีข่าวว่ากูเกิล<a href=\"https://www.blognone.com/node/140881\">สนใจซื้อกิจการ</a> แต่สุดท้ายก็<a href=\"https://www.blognone.com/node/141041\">ยกเลิก</a>ไป กำลังอยู่ในขั้นตอนเจรจาขายหุ้นให้กับนักลงทุน ด้วยมูลค่ากิจการราว 2 หมื่นล้านดอลลาร์</p>\n<p>โดย Bloomberg บอกว่าหลังจาก Alphabet บริษัทแม่ของกูเกิลได้ยกเลิกการเสนอซื้อกิจการทั้งหมดไป ทำให้บริษัทเริ่มเจรจาหาผู้ลงทุนใหม่ เพื่อซื้อหุ้นต่อจากนักลงทุนเดิมที่ตอนแรกคาดว่าจะได้ขายให้ Alphabet ซึ่งหุ้นกลุ่มนี้มีมูลค่าเสนอขายราว 500-700 ล้านดอลลาร์</p>\n<p>มูลค่าที่มีข่าวว่า Alphabet เสนอซื้อกิจการนั้นอยู่ที่ 2.3 หมื่นล้านดอลลาร์ อย่างไรก็ตามดีลนี้ไม่เกิดขึ้น เนื่องจากทั้งสองฝ่ายกังวลเรื่องการถูกตรวจสอบการผูกขาดทางธุรกิจ รวมทั้งผู้บริหาร Wiz มองว่าบริษัทสามารถมีมูลค่าสูงกว่านี้หากไอพีโอเข้าตลาดหุ้นสำเร็จ</p>\n<p>ที่มา: <a href=\"https://www.bloomberg.com/news/articles/2024-09-24/cyber-firm-wiz-in-talks-to-sell-shares-at-20-billion-valuation\">Bloomberg</a></p>\n<p><img src=\"https://www.blognone.com/sites/default/files/externals/9edfa6e1d451845256158ee1306f9e3e.png\" /></p>\n</div></div></div><div><div>Topics: </div><div><div><a href=\"/topics/wiz\">Wiz</a></div><div><a href=\"/topics/cybersecurity\">Cybersecurity</a></div><div><a href=\"/topics/rumors\">Rumors</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c844f170e8cb5c12ff1ecaf827059a3712c11c1f105d3ccd2b800933f2998d85","category":"Thai"}