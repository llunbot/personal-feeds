{"title":"Star Wars: Dark Forces เกมยิงคลาสสิคปี 1995 ถูกรีมาสเตอร์ใหม่ ลงคอนโซลยุคใหม่","link":"https://www.blognone.com/node/135419","date":1692842478000,"content":"<div><div><div><p>เกมเก่าคลาสสิคนำมารีมาสเตอร์อีกเกม Star Wars: Dark Forces เกมยิงแนว FPS ยุคแรกๆ ที่ออกในปี 1995 (ตั้งแต่ออกบน DOS) ถูกนำมารีมาสเตอร์ลงพีซีและคอนโซลสมัยใหม่ รองรับความละเอียด 4K 120fps และทำกราฟิกคัตซีนให้ใหม่หมดเลียนแบบของเดิม</p>\n<p>Dark Force เป็นเกมภาคแรกในซีรีส์ Jedi Knight ของ LucasArts อีกสามภาคที่ตามมาหลังจากนั้น โดยมีตัวเอกคนเดียวกันคือ Kyle Katarn นักรบรับจ้างที่ภายหลังถูกฝึกฝนเป็นอัศวินเจได</p>\n<p>เกมเวอร์ชันรีเมคพัฒนาโดยสตูดิโอ Nightdive Studios ที่เชี่ยวชาญเรื่องการรีมาสเตอร์และพอร์ตเกมเก่า เช่น <a href=\"https://www.blognone.com/node/115650\">Doom 64</a> โดยล่าสุดเพิ่งรับงานรีมาสเตอร์ <a href=\"https://www.blognone.com/node/135227\">Quake I</a> และ <a href=\"https://www.blognone.com/node/135227\">Quake II</a> ให้กับ id Software</p>\n<p>แนวทางของ Nightdive คือนำเกมเก่ามารันบนเอนจิน KEX Engine ของตัวเอง เพื่อให้รองรับฟีเจอร์ของเกมรุ่นใหม่ๆ เช่น การควบคุมผ่านคอนโทรลเลอร์ (สำหรับเกมพีซียุคเก่า), ระบบถ้วยรางวัลและ achievement</p>\n<p>Star Wars: Dark Forces เวอร์ชันรีมาสเตอร์จะมีให้เล่นบนทุกแพลตฟอร์มคือ พีซี Steam, PS4, PS5, Xbox One, Xbox Series X|S, Nintendo Switch กำหนดวางขายภายในปี 2023 ยังไม่ระบุวันที่ชัดเจน</p>\n<p><img alt=\"No Description\" src=\"https://www.blognone.com/sites/default/files/externals/bf759d1f51c02417b531305d77ada540.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/1c982195448df39c1b876ebea0a52f67.jpg\" /></p>\n<p>ที่มา - <a href=\"https://www.gematsu.com/2023/08/star-wars-dark-forces-remaster-announced-for-ps5-xbox-series-ps4-xbox-one-switch-and-pc\">Gematsu</a></p>\n</div></div></div><div><div>Topics: </div><div><div><a href=\"/topics/star-wars\">Star Wars</a></div><div><a href=\"/topics/games\">Games</a></div><div><a href=\"/topics/nightdive-studios\">Nightdive Studios</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"64bc7050fa111b309705390777e65f2c9d5787a6b2d8a25b6d7bd2537aaed1d2","category":"Thai"}