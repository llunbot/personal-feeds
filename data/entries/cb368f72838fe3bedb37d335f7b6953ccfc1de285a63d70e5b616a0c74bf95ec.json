{"title":"Google ยุติโครงการจ่ายเงินรางวัลให้การรายงานช่องโหว่ของแอปใน Play Store หลังดำเนินโครงการมา 7 ปี","link":"https://www.blognone.com/node/141502","date":1724063400000,"content":"<div><div><div><p>กูเกิลมีโครงการ Bug Bounty รับรายงานการค้นพบช่องโหว่ในบริการต่าง ๆ พร้อมให้เงินรางวัล ล่าสุดกูเกิลประกาศยุติโครงการจ่ายเงินรางวัล ให้การรายงานช่องโหว่ความปลอดภัยของแอปใน Google Play ซึ่งเป็นส่วนหนึ่งของการรายงานช่องโหว่ผลิตภัณฑ์หลัก Android แล้ว (Google Play Security Reward Program - GPSRP)</p>\n<p>โครงการจ่ายเงินรางวัลการรายงานช่องโหว่แอป Google Play เริ่มมีมา<a href=\"https://www.blognone.com/node/96422\">ตั้งแต่ตุลาคม 2017</a> โดยให้สำหรับการรายงานช่องโหว่กับผู้พัฒนาแอปบน Android ไม่ใช่แอปของกูเกิลเอง เป็นความร่วมมือกับกูเกิลและผู้พัฒนาแอปรายใหญ่แบบจำกัดรายชื่อ เงื่อนไขครั้งสุดท้ายที่ปรับปรุง รองรับเฉพาะแอปที่มีการลงมากกว่า 100 ล้านครั้งเท่านั้น ซึ่งเป้าหมายกูเกิลที่ออกโครงการนี้มา เพื่อให้ Google Play เป็นสโตร์ที่มีแอปซึ่งปลอดภัยกับผู้ใช้งาน</p>\n<p>กูเกิล<a href=\"https://bughunters.google.com/about/rules/android-friends/5604090422493184/google-play-security-reward-program-rules\">ชี้แจง</a>เหตุผลกับนักวิจัยและนักพัฒนาของการยุติโครงการ GPSRP ว่าโครงการได้รับรายงานช่องโหว่เป็นจำนวนลดลงมาก ซึ่งเป็นผลจากความปลอดภัยที่เพิ่มมากขึ้นของระบบปฏิบัติการ Android</p>\n<p>โครงการ GPSRP จะรับรายงานช่องโหว่ส่วนนี้ต่อไปถึงวันที่ 31 สิงหาคม และจะพิจารณาช่องโหว่ที่รายงานให้เสร็จสิ้นภายใน 15 กันยายน พร้อมมีข้อสรุปสุดท้ายภายใน 30 กันยายน</p>\n<p>ที่มา: <a href=\"https://www.androidauthority.com/google-play-security-reward-program-winding-down-3472376/\">Android Authority</a></p>\n<p><img src=\"https://www.blognone.com/sites/default/files/externals/a6515839e114ff0301a444444d22d99f.jpg\" /></p>\n</div></div></div><div><div>Topics: </div><div><div><a href=\"/topics/google-play\">Google Play</a></div><div><a href=\"/topics/security\">Security</a></div><div><a href=\"/topics/google\">Google</a></div><div><a href=\"/topics/android\">Android</a></div><div><a href=\"/topics/bug-bounty\">Bug Bounty</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"cb368f72838fe3bedb37d335f7b6953ccfc1de285a63d70e5b616a0c74bf95ec","category":"Thai"}