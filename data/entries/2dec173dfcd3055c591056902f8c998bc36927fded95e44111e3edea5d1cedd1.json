{"title":"OpenAI ออกโมเดล o1 ค่อยๆ คิดก่อนตอบ เน้นเขียนโปรแกรมและปัญหาคณิตศาสตร์ นับตัวอักษรถูกแล้ว","link":"https://www.blognone.com/node/141976","date":1726162624000,"content":"<div><div><div><p>OpenAI เปิดตัวโมเดลปัญญาประดิษฐ์รุ่นใหม่ตระกูล o1 เป็นโมเดลเน้นตอบคำถามด้านวิทยาศาสตร์, คณิตศาสตร์, และการเขียนโปรแกรม แนวทางการทำงานต่างจากโมเดลก่อนหน้านี้คือ o1 มีความสามารถ \"ค่อยๆ คิด\" ก่อนจะทำให้คำตอบ ทำให้สามารถตอบสนองต่อคำสั่งที่ซับซ้อน เช่น การสร้างเกมตามกำหนด</p>\n<p>โมเดลมี 3 ตัว ได้แก่ o1, o1-preview, และ o1-mini การทดสอบชุดทดสอบแข่งขันคณิตศาสตร์ AIME o1 ได้ 74.4% ขณะที่ o1-mini ได้ 70% หากเทียบผู้เข้าแข่งจริงก็อยู่ระดับ 500 คนแรกของสหรัฐฯ ในระดับมัธยมแล้ว ส่วนการทดสอบแข่งเขียนโปรแกรม Codeforce นั้น o1 ได้ Elo 1673 ขณะที่ o1-mini ได้ 1650 เป็น percentile ที่ 86 ของผู้เข้าแข่งทั้งหมด</p>\n<p>เนื่องจากโมเดลถูกฝึกมาเฉพาะทาง เมื่อต้องทดสอบความรู้รอบตัวอย่าง MMLU คะแนนของ o1-mini จะต่ำกว่า GPT-4o แต่โมเดลตัวอื่นในตระกูลยังทำคะแนนได้สูงกว่า</p>\n<p>ระดับความช้าของ o1 นั้นหากคำถามที่ GPT-4o ใช้เวลา 3 วินาที o1-mini จะใช้เวลา 9 วินาที และ o1-preview จะใช้เวลาถึง 32 วินาที</p>\n<p>ผู้ใช้ ChatGPT แบบเสียเงินจะสามารถเลือกใช้ o1-mini และ o1-preview ได้แล้ว แต่จำกัดข้อความต่อสัปดาห์ สำหรับการใช้งานผ่าน API นั้นยังจำกัดเฉพาะลูกค้าระดับ Tier 5 (จ่ายเงินมาแล้วเกิน 1,000 ดอลลาร์) เท่านั้น และจำกัดแค่ 20RPM เท่านั้น แต่ในอนาคตมีแผนจะเปิด o1-mini ให้ผู้ใช้ฟรีทุกคน</p>\n<p>ที่มา - <a href=\"https://openai.com/index/introducing-openai-o1-preview/\">OpenAI</a></p>\n<p><img alt=\"No Description\" src=\"https://www.blognone.com/sites/default/files/externals/934277100f2ef65e8b6daead71b0bd0f.jpeg\" /></p>\n<p><img alt=\"No Description\" src=\"https://www.blognone.com/sites/default/files/externals/283f47852f50d6aa391b973136e127d6.png\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"2dec173dfcd3055c591056902f8c998bc36927fded95e44111e3edea5d1cedd1","category":"Thai"}