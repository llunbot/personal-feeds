{"title":"ลิทัวเนียพบโทรศัพท์ Xiaomi 10T มีฟีเจอร์กรองคำต้องห้าม แนะนำให้อย่าซื้อ ถ้าใช้อยู่ให้เลิกใช้","link":"https://www.blognone.com/node/124886","date":1632331580000,"content":"<div><div><div><p>ศูนย์ความปลอดภัยไซเบอร์กระทรวงกลาโหมลิทัวเนียออกรายงานวิเคราะห์ความปลอดภัยของโทรศัพท์มือถือจากผู้ผลิตจีน 3 ราย คือ Huawei P40 4G, Xiaomi Mi 10T 5G, และ OnePlus 8T 5G ถึงความเสี่ยงความปลอดภัย และความเป็นส่วนตัวของผู้ใช้ โดยรายงานระบุถึงความเสี่ยงของโทรศัพท์จาก Huawei ที่ใช้ AppGallery แทน Google Play Store และความเสี่ยงของโทรศัพท์ Xiaomi ที่ส่งข้อมูลกลับเซิร์ฟเวอร์, มีฟีเจอร์กรองคำในรายการคำต้องห้ามของจีน, และกระบวนการลงทะเบียนเครื่องที่ส่ง SMS ออกจากเครื่องโดยไม่แสดงให้ผู้ใช้เห็น</p>\n<p>ฟีเจอร์ที่เป็นปัญหาที่สุดคือฟีเจอร์กรองคำ โดยโทรศัพท์จะดาวน์โหลดรายการคำต้องห้ามจากเซิร์ฟเวอร์ในสิงคโปร์ จากนั้นแอปของ Xiaomi 7 แอปที่อยู่ในเครื่อง (Security, Mi Browser, Downloads, Music, Themes, MIUI Package Installer, Cleaner) จะเรียกรายการคำเหล่านี้มาตรวจสอบ และแบนเนื้อหาที่มีคำเหล่านี้ ฟีเจอร์นี้ไม่เปิดใช้งานในยุโรป แต่เนื่องจากโค้ดอยู่ในเครื่องทาง Xiaomi จะเปิดใช้งานเมื่อใดก็ได้</p>\n<p>รายการคำต้องห้ามที่ทางศูนย์ดาวน์โหลดมาได้มีทั้งหมด 449 คำ คำบางส่วนเป็นคำทางการเมือง เช่น เอกราชไต้หวันจงเจริญ, ปลดปล่อยธิเบต, หรือแม้แต่สำนักข่าว Voice of America</p>\n<p>แนวทางการกรองคำสำคัญที่รัฐบาลจีนไม่ชอบนั้นเป็นแนวทางที่บริษัทเทคโนโลยีจีนใช้งานกันมายาวนาน เมื่อปี 2013 <a href=\"https://www.blognone.com/node/50876\">LINE เวอร์ชั่นจีนก็รายการคำต้องห้ามรูปแบบเดียวกัน</a></p>\n<p>ที่มา - <a href=\"https://www.scmp.com/news/world/europe/article/3149626/lithuania-says-throw-away-chinese-phones-due-censorship-concerns\">South China Morning Post</a>, <a href=\"https://www.nksc.lt/doc/biuleteniai/2021-08-23%205G-CN-tyrimas.pdf\">NKSC.LT</a></p>\n<p><img src=\"https://www.blognone.com/sites/default/files/externals/dbd3bd2006f5970f31caddfe0e866d98.jpg\" /></p>\n</div></div></div><div><div>Topics: </div><div><div><a href=\"/topics/xiaomi\">Xiaomi</a></div><div><a href=\"/topics/security\">Security</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a41899473a107006c02e55d96af9f67def2e74a2fb982c8526d6c876e692040e","category":"Thai"}