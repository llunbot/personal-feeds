{"title":"อินเทลเตรียมทดสอบการผลิต 18A ต้นปี 2024, ผลิตจริง 2025, ยังเดินหน้าได้ตามแผน","link":"https://www.blognone.com/node/136631","date":1699408382000,"content":"<div><div><div><p>Pat Gelsinger ซีอีโอของอินเทล ประกาศในงาน Intel Innovation Day Taiwan ว่าบริษัทจะเริ่มทดสอบกระบวนการผลิตขนาด 18A ในไตรมาส 1 ปี 2024 แล้ว ซึ่งยังเดินหน้าไปตามแผนเดิมของบริษัทที่จะผลิตจริงในปี 2025</p>\n<p>ยุทธศาสตร์ของอินเทลในยุค Gelsinger คือต้องการทวงความเป็นผู้นำในแง่กระบวนการผลิตกลับคืนมา หลังจากติดหล่ม 14nm อยู่นานหลายปี และโดนคู่แข่งอย่าง TSMC และซัมซุงแซงหน้าไปไกล แนวทางของ Gelsinger คือเร่งอัพเกรดกระบวนการผลิต 5 ครั้งให้ได้ภายใน 4 ปี (5 nodes in 4 years) ซึ่งล่าสุดยังเดินหน้าได้ตามแผน</p>\n<p><a href=\"https://www.blognone.com/node/123907\">แผนการที่อินเทลประกาศไว้เมื่อปี 2021</a> เริ่มจาก Intel 7 ในปี 2022, Intel 4 ในปี 2023, Intel 3 ปลายปี 2023 (ล่าสุดเลื่อนเล็กน้อยเป็นต้นปี 2024), Intel 20A ในปี 2024 แล้วไปจบที่ Intel 18A ในปี 2025 ที่จะทำให้อินเทลแซงหน้าคู่แข่งได้สำเร็จ (เทียบเท่า 2nm ของ TSMC)</p>\n<p><img alt=\"No Description\" src=\"https://www.blognone.com/sites/default/files/externals/ac3a4bdc43eef132a6b17524fd328abb.jpg\" /></p>\n<p>ที่มา - <a href=\"https://asia.nikkei.com/Business/Tech/Semiconductors/Intel-races-to-catch-rivals-as-AI-boom-supercharges-chip-competition\">Nikkei</a>, <a href=\"https://finance.yahoo.com/news/intel-ceo-18a-chip-design-103925989.html\">Yahoo Finance</a></p>\n</div></div></div><div><div>Topics: </div><div><div><a href=\"/topics/intel\">Intel</a></div><div><a href=\"/topics/semiconductor\">Semiconductor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e1037fdbc8367de104d51d344a58fbba1bbb0a24b6ceaac858e58218eae72d2f","category":"Thai"}