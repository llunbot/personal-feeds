{"title":"Donald Trump บอกสหรัฐฯ มีอำนาจในการเจรจากับจีนให้บังคับขายกิจการ TikTok มหาศาล หลังขึ้นภาษีนำเข้าจีนเป็น 54%","link":"https://www.blognone.com/node/145677","date":1743762057000,"content":"<div><div><div><p>หลังจากที่ประธานาธิบดี Donald Trump ประกาศเพิ่มภาษีนำเข้าสินค้าจีนเป็น 54% เขาบอกพร้อมที่จะลดภาษีหากจีนมีข้อเสนอที่ \"ยอดเยี่ยม\" ให้กับสหรัฐฯ เช่น อนุมัติการขายกิจการ TikTok ให้กับบริษัทสหรัฐฯ</p>\n<p>Trump ย้ำว่าภาษีเป็นเครื่องมือการเจรจาที่ทรงพลัง และทำให้เขาสามารถเจรจาข้อตกลงต่าง ๆ ได้เสมอมา ถึงแม้ตอนนี้เขาไม่ได้เจรจาข้อตกลงกับจีน แต่เขาเคยพูดในเดือนมีนาคมว่า จีนอาจต้องอนุมัติการขายกิจการ TikTok เพื่อให้เขาลดภาษีบางส่วนให้กับจีน</p>\n<p>Trump เริ่มตั้ง<a href=\"https://www.blognone.com/node/144479\">ภาษีนำเข้าสินค้าจีน 10%</a> ในเดือนกุมภาพันธ์ ก่อนจะเพิ่มเป็น 20% ในเดือนมีนาคม และ 54% ในเดือนเมษายน ซึ่งยังน้อยกว่าที่เขาสัญญาไว้ในช่วงหาเสียง ว่าจะตั้งภาษีนำเข้าสินค้าจีนสูงสุด 60%</p>\n<p>ด้านจีนตอบโต้ทันที โดยตั้งภาษีสินค้าของสหรัฐฯ เช่น ถั่วเหลืองและหมู หลังจากที่ Trump ประกาศเพิ่มภาษีเป็น 54% โดยกระทรวงพาณิชย์ของจีนเตือนถึงมาตรการตอบโต้ และเรียกร้องให้มีการเจรจาเพื่อแก้ไขความตึงเครียดทางการค้า</p>\n<p>ที่มา: <a href=\"https://www.businessinsider.com/trump-tariffs-us-great-power-negotiate-with-china-tiktok-sale-2025-4\">Business Insider</a></p>\n<p><img src=\"https://www.blognone.com/sites/default/files/externals/c4151f366b222bc2622ceb880c47c1c3.png\" alt=\"Trump\" /></p>\n</div></div></div><div><div>Topics: </div><div><div><a href=\"/topics/donald-trump\">Donald Trump</a></div><div><a href=\"/topics/tiktok\">TikTok</a></div><div><a href=\"/topics/china\">China</a></div><div><a href=\"/topics/tax\">Tax</a></div></div></div>","author":"boompw","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"24038da050f38a9a1b7cf1b7277c094c32b2f1c990ed79dd98d9373ea0636f3a","category":"Thai"}