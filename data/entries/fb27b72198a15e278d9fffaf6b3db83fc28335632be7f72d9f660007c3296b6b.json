{"title":"[Canalys] พีซีที่รองรับ AI คิดเป็น 23% ของตลาดรวมในไตรมาส 4/2024","link":"https://www.blognone.com/node/145006","date":1740821409000,"content":"<div><div><div><p>บริษัทวิจัยตลาด Canalys ออกรายงานตลาดพีซีที่รองรับ AI (AI-capable PC) ประจำไตรมาสที่ 4/2024 จำนวนส่งมอบรวม 15.4 ล้านเครื่อง คิดเป็น 23% ของจำนวนพีซีที่ส่งมอบทั้งหมดในไตรมาส ส่วนตัวเลขรวมตลอดปี 2024 คิดเป็น 17%</p>\n<p>นิยามพีซีที่รองรับ AI ของ Canalys คือโน้ตบุ๊คหรือเดสก์ท็อปที่มีชิปสำหรับเวิร์กโหลด AI โดยเฉพาะเช่น AMD ที่มี XDNA, AI Boost ของ Intel, Neural Engine ของ Apple หรือ Hexagon ของ Qualcomm</p>\n<p>ส่วนแบ่งตลาดเฉพาะกลุ่มนี้นำโดย Apple ที่ 45% แม้ภาพรวมพีซีทั้งหมดบริษัทมีส่วนแบ่ง 10% เท่านั้น, ตามด้วย Lenovo 15%, HP 14% และ Dell 9%</p>\n<p>ตัวเลขภาพรวมของพีซีที่รองรับ AI น่าจะเพิ่มสูงขึ้นมากในปีนี้ เพราะ Windows 10 <a href=\"https://www.blognone.com/node/142559\">หยุดซัพพอร์ต</a> ซึ่งช่วยเพิ่มจำนวนการอัปเกรดพีซี และการซื้อรุ่นที่รองรับ AI ก็น่าจะเป็นปัจจัยพิจารณาหนึ่งด้วย</p>\n<p>ที่มา: <a href=\"https://canalys.com/newsroom/ai-capable-pc-shipment-q4-2024\">Canalys</a></p>\n<p><img alt=\"No Description\" src=\"https://www.blognone.com/sites/default/files/externals/c9df79f46a1e5f53f90712872f28800a.jpg\" /></p>\n</div></div></div><div><div>Topics: </div><div><div><a href=\"/topics/canalys\">Canalys</a></div><div><a href=\"/topics/market-research\">Market Research</a></div><div><a href=\"/topics/pc\">PC</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"fb27b72198a15e278d9fffaf6b3db83fc28335632be7f72d9f660007c3296b6b","category":"Thai"}