{"title":"ยอดขายฮาร์ดแวร์ Xbox ร่วง 29% จากปีก่อน, สมาชิก PC Game Pass เติบโต 30%","link":"https://www.blognone.com/node/144406","date":1738204480000,"content":"<div><div><div><p>ใน<a href=\"https://www.blognone.com/node/144397\">งานแถลงผลประกอบการไตรมาส 4/2024 ของไมโครซอฟท์</a> มีตัวเลขของธุรกิจฝั่งเกมที่น่าสนใจดังนี้</p>\n<ul>\n<li>รายได้รวมธุรกิจเกมทั้งหมด 6.6 พันล้านดอลลาร์ ลดลง 530 ล้านดอลลาร์ หรือ 7% เทียบกับไตรมาสเดียวกันของปีก่อน</li>\n<li>สาเหตุหลักมาจากรายได้ฝั่งฮาร์ดแวร์ Xbox ลดลง 29% เพราะตัวคอนโซลขายได้น้อยลง ในขณะที่รายได้ฝั่งซอฟต์แวร์และบริการเพิ่ม 2% จากการเติบโตของ Game Pass</li>\n<li>Call of Duty: Black Ops 6 ประสบความสำเร็จดี เป็นเกมขายดีอันดับหนึ่งทั้งบน Xbox และ PlayStation ในไตรมาส 4 แถมยังมีผู้เล่นในไตรมาสแรกที่วางขายสูงสุดเป็นประวัติการณ์ของแฟรนไชส์ Call of Duty</li>\n<li>Indiana Jones and the Great Circle มีผู้เล่นเกิน 4 ล้านคน (นับผู้เล่นใน Game Pass ด้วย) ทีมงานกำลังพัฒนาภาคเสริมชื่อ The Order of the Giants</li>\n<li>Game Pass มีรายได้ต่อไตรมาสสูงสุดเป็นประวัติการณ์ (ไม่บอกเลข) และสมาชิกของ PC Game Pass เติบโตขึ้น 30% (ไม่บอกตัวเลขเช่นกัน)</li>\n<li>ยอดขายเกมของไมโครซอฟท์บนแพลตฟอร์มอื่นคือ PlayStation และ Steam โตขึ้น 60% จากไตรมาสเดียวกันของปีก่อน ตอกย้ำยุทธศาสตร์การนำเกมของบริษัทเข้าไปอยู่ในอุปกรณ์ที่เกมเมอร์นิยมใช้งาน</li>\n</ul>\n<p>ที่มา - <a href=\"https://www.videogameschronicle.com/news/xbox-revenue-fell-7-in-q2-as-hardware-sales-dropped-29/\">VGC</a></p>\n<p><img alt=\"No Description\" src=\"https://www.blognone.com/sites/default/files/externals/38acd230ee959906259c880ea62d2ce1.jpeg\" /></p>\n</div></div></div><div><div>Topics: </div><div><div><a href=\"/topics/xbox\">Xbox</a></div><div><a href=\"/topics/microsoft\">Microsoft</a></div><div><a href=\"/topics/games\">Games</a></div><div><a href=\"/topics/xbox-game-pass\">Xbox Game Pass</a></div><div><a href=\"/topics/financial-report\">Financial Report</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"160c9ddf4a47536db34552990da9500dd5c302a882fc4cc550ce60f04e17b216","category":"Thai"}