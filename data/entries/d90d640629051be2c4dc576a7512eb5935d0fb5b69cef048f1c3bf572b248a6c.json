{"title":"Google แจ้งพนักงาน ให้พนักงานเข้าสำนักงานอย่างน้อย 3 วันต่อสัปดาห์ มีผลต่อการประเมินงานด้วย","link":"https://www.blognone.com/node/134245","date":1686270480000,"content":"<div><div><div><p>กูเกิลออกอีเมลแจ้งยังพนักงานทุกคน เกี่ยวกับข้อกำหนดใหม่ของการเข้ามาทำงานในสำนักงาน ซึ่ง<a href=\"https://www.blognone.com/node/127342\">ปัจจุบัน</a>กูเกิลอนุญาตให้ทำงานแบบไฮบริด ต้องเข้าสำนักงานประมาณ 3 วันต่อสัปดาห์ โดยบอกว่าหากพนักงานต้องการทำงานแบบรีโมทเต็มเวลา จะต้องขอและได้รับอนุญาตยกเว้นเป็นพิเศษเฉพาะกรณีเท่านั้น</p>\n<p>Fiona Cicconi หัวหน้าฝ่าย People ของกูเกิลชี้แจงว่าจากการสำรวจ พนักงานที่เข้าทำงานอย่างน้อย 3 วันต่อสัปดาห์ในสำนักงาน พวกเขารู้สึกใกล้ชิดกับเพื่อนพนักงานด้วยกันมากกว่า ทำให้เกิดทีมเวิร์กที่ดีขึ้น ถึงแม้บางคนไม่เชื่อเรื่องการสร้างบทสนทนาระหว่างเดินในสำนักงาน แต่คงไม่มีคำถามว่าการทำงานด้วยกันในสถานที่เดียวกัน ย่อมสร้างผลลัพธ์ที่ดีกว่า</p>\n<p>Cicconi ให้ข้อมูลเพิ่มเติมว่า ผลิตภัณฑ์หลายอย่างที่เพิ่งเปิดตัวในงาน Google I/O ก็มาจากทีมงานที่ทำงานร่วมกันในสำนักงาน อย่างไรก็ตามในบางสถานการณ์ที่ไม่สามารถออกจากบ้านเพื่อเดินทางมาทำงานได้ บริษัทก็เข้าใจและยกเว้น เช่น ปัญหาสภาพอากาศในชายฝั่งตะวันออกสหรัฐตอนนี้</p>\n<p>รายงานบอกว่าพนักงานบางคนในกูเกิลยังมีเงื่อนไขจำนวนวันที่เข้าสำนักงาน ที่มีผลต่อการประเมินผลงานประจำปีด้วย</p>\n<p>ที่มา: <a href=\"https://www.wsj.com/articles/google-gets-stricter-about-employees-time-in-office-9a20f2e\">The Wall Street Journal</a></p>\n<p><img src=\"https://www.blognone.com/sites/default/files/externals/72abe09ac09613b9f99a278d8dff696c.jpg\" alt /></p>\n</div></div></div><div><div>Topics: </div><div><div><a href=\"/topics/google\">Google</a></div><div><a href=\"/topics/hybrid-working\">Hybrid Working</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"d90d640629051be2c4dc576a7512eb5935d0fb5b69cef048f1c3bf572b248a6c","category":"Thai"}