{"title":"Apple อัพเกรด iMac 24 นิ้ว เป็นชิป M3 เร็วขึ้นกว่ารุ่นเดิม 2 เท่า","link":"https://www.blognone.com/node/136477","date":1698715134000,"content":"<div><div><div><p>แอปเปิลอัพเดต iMac รุ่นจอ 24 นิ้วใหม่ มาใช้ชิป M3 ซึ่งข้ามจากรุ่นก่อนหน้านี้ที่เป็น M1 ตาม<a href=\"https://www.blognone.com/node/136451\">ข่าวก่อนหน้า</a>นี้ ใช้ดีไซน์เดิม และตัวเลือกสีหลากหลาย 7 สีเหมือนเดิม</p>\n<p>แอปเปิลชูจุดขาย iMac รุ่นใหม่นี้ โดยหวังให้ผู้ใช้รุ่นเดิมอัพเกรด บอกว่าชิป M3 นั้นทำงานได้เร็วขึ้นสูงสุด 2 เท่า เมื่อเทียบกับ iMac รุ่น M1 และถ้าอัพเกรดมาจาก iMac จอ 27 นิ้ว ซีพียูอินเทลรุ่นที่เร็วที่สุด ก็เร็วขึ้นถึง 2.5 เท่า</p>\n<p>รายละเอียดสเป็กอื่น จอภาพ Retina 4.5K, กล้อง FaceTime HD 1080p, แรมเพิ่มได้สูงสุด 24GB และพื้่นที่เก็บข้อมูลสูงสุด 2TB ได้พอร์ต Thunderbolt-USB 4 จำนวน 2 พอร์ต ส่วนรุ่นจีพียู 10 คอร์ ได้เพิ่มพอร์ต USB 3 อีก 2 พอร์ต</p>\n<p><img alt=\"No Description\" src=\"https://www.blognone.com/sites/default/files/externals/986f2c980a2a1267179e7d9e18721c91.jpg\" /></p>\n<p>ราคาขายมี 2 รุ่นย่อย</p>\n<ul>\n<li><strong>iMac 24 นิ้ว จีพียู 8 คอร์</strong> ราคาเริ่มต้น 49,900 บาท และ 48,000 บาท สำหรับการศึกษา มาพร้อมกับ Magic Keyboard และ Magic Mouse ตัวเลือก 4 สี คือ เขียว ชมพู ฟ้า และเงิน</li>\n<li><strong>iMac 24 นิ้ว จีพียู 10 คอร์</strong> ราคาเริ่มต้น 56,900 บาท และ 53,100 บาท สำหรับการศึกษา มาพร้อมกับ Magic Keyboard แบบมี Touch ID และ Magic Mouse มีช่องต่อกิกะบิตอีเธอร์เน็ตเพิ่มเติม รวมถึง USB 3 เพิ่มอีก 2 พอร์ต ตัวเลือก 7 สีครบได้แก่ เขียว เหลือง ส้ม ชมพู ม่วง ฟ้า และเงิน</li>\n</ul>\n<p>ประเทศไทยยังไม่กำหนดวันจำหน่าย</p>\n<p>ที่มา: <a href=\"https://www.apple.com/newsroom/2023/10/apple-supercharges-24-inch-imac-with-new-m3-chip/\">แอปเปิล</a></p>\n<p><img alt=\"No Description\" src=\"https://www.blognone.com/sites/default/files/externals/6387e914deaa23dd28e1cd857b23a59a.png\" /></p>\n</div></div></div><div><div>Topics: </div><div><div><a href=\"/topics/imac\">iMac</a></div><div><a href=\"/topics/apple\">Apple</a></div><div><a href=\"/topics/apple-m3\">Apple M3</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"66319a4106e5371fbf451367f33d9eeaa0d8b9618036919d1f9be2b435daf61c","category":"Thai"}