{"title":"Sonos เปิดตัว Sonos Ace เฮดโฟนไร้สายตัวแรก รองรับเสียง Spatial และ Lossless ราคา 17,900 บาท","link":"https://www.blognone.com/node/139892","date":1716345788000,"content":"<div><div><div><p>Sonos เปิดตัวเฮดโฟนตัวแรก <strong>Sonos Ace</strong> ตามที่ประกาศก่อนหน้านี้ ว่าเป็นสินค้าที่ลูกค้าเรียกร้องให้ทำมากที่สุด โดย Patrick Spence ซีอีโอ Sonos บอกว่า Sonos Ace ได้นำเทคโนโลยีด้านเสียงที่บริษัทเชี่ยวชาญ มามอบประสบการณ์ให้กับเฮดโฟน ซึ่งเป็นตลาดที่มีขนาดใหญ่สำหรับลูกค้าทั่วโลก</p>\n<p>ฟีเจอร์เด่นของ Sonos Ace รองรับเสียงคุณภาพสูงทั้ง Spatial Audio, Dolby Atmos และ Lossless Audio มีโหมดการฟังทั้ง ANC-Active Noise Cancellation และ Aware Mode ที่ทำให้ได้ยินเสียงภายนอกที่สำคัญ แบตเตอรีใช้งานต่อเนื่องนานสูงสุด 30 ชั่วโมง รองรับการชาร์จเร็ว USB-C เพียง 3 นาที สามารถใช้งานต่อได้ 3 ชั่วโมง น้ำหนัก 312 กรัม มีตัวเลือก 2 สี ขาวและดำ</p>\n<p>Sonos Ace เริ่มเปิดให้สั่งสินค้าล่วงหน้าตั้งแต่วันนี้ สินค้าส่งมอบตั้งแต่ 5 มิถุนายน เป็นต้นไป ราคา 449 ดอลลาร์ ส่วนราคาไทย 17,900 บาท</p>\n<p>ที่มา: <a href=\"https://www.sonos.com/en/newsroom/sonos-debuts-headphones\">Sonos</a></p>\n<p><img alt=\"No Description\" src=\"https://www.blognone.com/sites/default/files/externals/48d861b41bc6a1a76ba642deb36a03c7.jpeg\" /></p>\n</div></div></div><div><div>Topics: </div><div><div><a href=\"/topics/sonos\">Sonos</a></div><div><a href=\"/topics/headphones\">Headphones</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"928d668165625b2ebf16f58c0e4eb6a0ea3b031139513cf75baa431ef2b0b7b5","category":"Thai"}