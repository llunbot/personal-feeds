{"title":"Alienware เปิดตัวเดสก์ท็อปเกมมิ่งรุ่นใหม่ Aurora R16 กลับสู่ความเรียบง่าย ไม่อวกาศแล้ว","link":"https://www.blognone.com/node/135131","date":1691144162000,"content":"<div><div><div><p>Alienware แบรนด์พีซีเกมมิ่งของ Dell เปิดตัวพีซีเดสก์ท็อปเวอร์ชันใหม่ Aurora R16 (ระบบของ Alienware นับเลขรุ่นต่อไปเรื่อยๆ) ใช้ดีไซน์ใหม่หมด เลิกอวกาศ กลับสู่ความเรียบง่าย เป็นเคสทรงกล่อง 4 เหลี่ยมมุมมน ที่มีแถบไฟ RGB ค่อนมาทางด้านหน้าเพียงอย่างเดียว ตัวเคสเจาะเป็นช่องใสให้เห็นชิ้นส่วนภายในได้</p>\n<p>Dell อธิบายว่าดีไซน์แบบใหม่เป็นไปตาม<a href=\"https://www.blognone.com/node/107441\">แนวทาง Legend 3.0 ที่เริ่มใช้มาตั้งแต่ปี 2019</a> และปรับใช้กับสินค้ากลุ่มโน้ตบุ๊กมาก่อน ตอนนี้จึงได้เวลานำมาใช้กับสินค้ากลุ่มเดสก์ท็อปด้วย</p>\n<p>วัสดุของ Alienware Aurora R16 เป็นสีดำด้านแบบใหม่ชื่อว่า Basalt Black, ประตูเคสแบบสไลด์ อีกเรื่องที่ตั้งใจออกแบบมาอย่างดีคือการระบายความร้อนและเสียงของพัดลม ที่คิดละเอียดถึงขั้นการวางสายไม่ให้บังทางลม และรองรับทั้งการระบายความร้อนด้วยอากาศ-ของเหลว (ของเหลวจะได้เสียงที่เงียบกว่า) ส่งผลให้เงียบลง 20%, ลดความร้อนซีพียูลงได้ 10%, ลดความร้อนจีพียูลง 6% ภายใต้ขนาดเครื่องที่เล็กลงกว่า R15</p>\n<p>Alienware Aurora R16 <a href=\"https://www.dell.com/en-us/shop/desktop-computers/alienware-aurora-r16-gaming-desktop/spd/alienware-aurora-r16-desktop/useahctor16i01\">วางขายบนหน้าเว็บไซต์ Dell แล้ว</a> ราคาเริ่มต้นที่ 1,749.99 ดอลลาร์ ได้ Core i7-13700F, GeForce RTX 4070, แรม 16GB ส่วนเดสก์ท็อปรุ่น R15 ก็ยังมีของขายอยู่เหมือนเดิม</p>\n<p><img alt=\"No Description\" src=\"https://www.blognone.com/sites/default/files/externals/51552ec25eee0827f3de0de6c9f4a021.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/165c922bab6362f22b4f8b63e2d7f30f.jpg\" /></p>\n<p>เทียบกับดีไซน์ Aurora R15 รุ่นเดิม (ซ้ายมือ)</p>\n<p><img alt=\"No Description\" src=\"https://www.blognone.com/sites/default/files/externals/7aa0ab5dfa7bed3a86968fbb422273af.jpg\" /></p>\n<p>ที่มา - <a href=\"https://dell.alienwarearena.com/refined-and-streamlined-meet-the-new-alienware-aurora/\">Alienware</a></p>\n</div></div></div><div><div>Topics: </div><div><div><a href=\"/topics/alienware\">Alienware</a></div><div><a href=\"/topics/gaming-gear\">Gaming Gear</a></div><div><a href=\"/topics/desktop-computer\">Desktop Computer</a></div><div><a href=\"/topics/dell\">Dell</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"80b172516e12a125805a6be85329fab4a1afd7a0403652e115dc773aa66bfcfe","category":"Thai"}