{"title":"Twitter ตัด “Replying to” ในหน้าตอบกลับทวีตทิ้งบนสมาร์ทโฟน แต่เบราว์เซอร์ยังมีอยู่","link":"https://www.blognone.com/node/133226","date":1680154775000,"content":"<div><div><div><p>ตอนนี้เรียกได้ว่าเป็นช่วงการเปลี่ยนแปลงครั้งใหญ่ของ Twitter เลยก็ว่าได้ หลังจากที่ Elon Musk ได้เข้ามาบริหาร ล่าสุดมีผู้ใช้งานสังเกตว่า Twitter ได้มีการเปลี่ยนแปลงรูปแบบของ UI ในหน้าตอบกลับข้อความ โดยตัดส่วน Replying to ที่จะบอกชื่อโปรไฟล์ของคนที่เรากำลังตอบกลับอยู่ทิ้ง ทำให้ตอนนี้เวลาที่เราตอบกลับโพสต์ของคนอื่นจะไม่แสดงชื่อ รวมไปถึงหน้าตากล่องข้อความก็ไม่เหมือนกับว่าเรากำลัง Reply ใครอยู่ แต่กลับเหมือนกำลัง Tweet โพสต์ใหม่อยู่ ซึ่งตอนนี้ถ้าใครเล่นในสมาร์ตโฟนระบบ iOS จะเห็นว่าไม่ขึ้น Replying to แล้ว แต่ถ้าเล่นในเบราว์เซอร์จะยังปรากฏอยู่</p>\n<p>ภาพจำอีกอย่างของการ Reply คือ เส้นสีเทาที่จะเชื่อมโยงไปยัง Tweet ต้นฉบับ ถึงแม้ว่าตอนนี้เส้นสีเทายังมีอยู่ก็ตามแต่ผู้ใช้ต้องกดเลื่อนหน้าจอขึ้นเพียงเล็กน้อยเพื่อให้มันโชว์ขึ้น ซึ่งผู้ใช้บางคนได้แสดงความคิดเห็นว่าการตัด Replying to ทำให้สับสนและอาจลืมไปว่ากำลังตอบกลับโพสต์ของใครอยู่</p>\n<p>ซึ่งตอนนี้ยังไม่ทราบถึงเหตุผลที่แน่ชัดว่าเป็นเพียงแค่ข้อผิดพลาดของระบบหรือตั้งใจที่จะตัดทิ้ง โดยก่อนหน้านี้ <a href=\"https://www.blognone.com/node/133189\">Elon Musk ก็มีประกาศว่า</a> โพสต์ที่ขึ้นในหน้าแท็บ For You จะแสดงแค่โพสต์ของบัญชีที่มีเครื่องหมาย Verified แล้วเท่านั้น รวมไปถึงถ้ายังไม่มีเครื่องหมายติ๊กถูกก็ไม่สามารถร่วมโหวต Poll ได้ สร้างความไม่พึ่งพอให้กับผู้ใช้ Twitter จำนวนมาก</p>\n<p>ไม่ขึ้น Replying to ในสมาร์ตโฟน (iOS)<br />\n<img alt=\"alt=&quot;iPhone&quot;\" src=\"https://www.blognone.com/sites/default/files/externals/2585027f3e30284768914f90143929d3.jpg\" /></p>\n<p>ส่วนในเบราว์เซอร์ยังคงแสดงชื่อคนที่เราตอบกลับอยู่<br />\n<img alt=\"alt=&quot;browser&quot;\" src=\"https://www.blognone.com/sites/default/files/externals/586019c8c4d4ea8b0790ff39b9e30adb.png\" /></p>\n<p>ที่มา:<br />\n<a href=\"https://www.theverge.com/2023/3/28/23660291/twitter-replies-update-confusing\">Theverge</a></p>\n</div></div></div><div><div>Topics: </div><div><div><a href=\"/topics/twitter\">Twitter</a></div><div><a href=\"/topics/elon-musk\">Elon Musk</a></div></div></div>","author":"Chomsu","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"e949f9c609880957c337b1bc720ef53a49cd50ab104148ee4fcaa95c8a9c2073","category":"Thai"}