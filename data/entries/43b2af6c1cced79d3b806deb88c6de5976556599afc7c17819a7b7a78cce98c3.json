{"title":"บริษัท Call Center ในอินเดีย นำ AI มาปรับสำเนียงภาษาอังกฤษเรียลไทม์ ให้เป็นตะวันตกขึ้น","link":"https://www.blognone.com/node/145018","date":1740902785000,"content":"<div><div><div><p>Teleperformance บริษัทให้บริการคอลเซนเตอร์รายใหญ่ของโลก ซึ่งมีพนักงานเกือบแสนคนในอินเดีย เปิดเผยว่าบริษัทได้นำซอฟต์แวร์ AI ที่แปลงเสียงเจ้าหน้าที่ผู้พูดทางโทรศัพท์แบบเรียลไทม์ ให้การสนทนากับปลายสายมีความเข้าอกเข้าใจดีมากขึ้น</p>\n<p>ซอฟต์แวร์ดังกล่าวพัฒนาโดยบริษัท Sanas ซึ่ง Teleperformance เป็นผู้ร่วมลงทุน ระบุว่าสามารถแปลงเสียงพูดให้มีสำเนียงภาษาอังกฤษตามที่ต้องการได้ในทันที ช่วยให้ลูกค้าที่ติดต่อเข้ามาผ่านบริการของ Teleperformance ซึ่งมักเป็นมาจากฝั่งตะวันตกเช่น อเมริกาหรือสหราชอาณาจักร ได้รับการสนทนาเสียงด้วยสำเนียงที่ใกล้เคียงกันมากขึ้น</p>\n<p>เทคโนโลยีเริ่มนำมาใช้งานแล้วกับคอลเซนเตอร์ที่อินเดีย แต่บริษัทมีแผนจะขยายไปใช้กับศูนย์บริการที่ประเทศอื่นด้วย นอกจากปรับสำเนียงภาษาอังกฤษแล้วยังลดเสียงรบกวนในสายอีกด้วย</p>\n<p>ที่มา: <a href=\"https://www.telegraph.co.uk/business/2025/03/01/biggest-call-centre-operator-uses-ai-remove-indian-accent/\">The Telegraph</a></p>\n<p><img alt=\"No Description\" src=\"https://www.blognone.com/sites/default/files/externals/0bf3443963c734437d2ed2daf5ebf571.jpeg\" /></p>\n</div></div></div><div><div>Topics: </div><div><div><a href=\"/topics/india\">India</a></div><div><a href=\"/topics/voice-recognition\">Voice Recognition</a></div><div><a href=\"/topics/artificial-intelligence\">Artificial Intelligence</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"43b2af6c1cced79d3b806deb88c6de5976556599afc7c17819a7b7a78cce98c3","category":"Thai"}