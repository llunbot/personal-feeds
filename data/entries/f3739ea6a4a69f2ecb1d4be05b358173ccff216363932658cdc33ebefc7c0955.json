{"title":"Zoom เปลี่ยนชื่อเต็มบริษัท ตัดคำว่า Video ออก บอกเข้าสู่ยุค Zoom 2.0","link":"https://www.blognone.com/node/143322","date":1732589127000,"content":"<div><div><div><p>Zoom ประกาศเปลี่ยนชื่ออย่างเป็นทางการของบริษัท (ที่ไม่บอก ก็คงไม่มีใครรู้) จากเดิมใช้ชื่อเต็มว่า \"Zoom Video Communications Inc.\" เปลี่ยนเป็น \"Zoom Communications Inc.\" ตัดคำว่า Video ออกจากชื่อบริษัท</p>\n<p>เหตุผลในการเปลี่ยนแปลงชื่อ เป็นเพราะ Zoom มองตัวเองมากกว่าการสื่อสารด้วยวิดีโออย่างเดียว ตัวเองกลายเป็นบริษัท..  เอิ่ม.. AI-first ที่ทำโซลูชันสำหรับการทำงานไฮบริด</p>\n<p>ผลิตภัณฑ์ของ Zoom เริ่มจาก Zoom Meetings แล้วขยายมาเป็น Zoom Team Chat, Zoom Webinars, Zoom Rooms, Zoom Phone, Zoom Contact Center และอื่นๆ อีกมาก พนักงานของบริษัทเรียกเล่นๆ ว่า Zoomies และมีงานสัมมนาประจำปี Zoomtopia</p>\n<p>Zoom บอกว่าการเปลี่ยนชื่อบริษัทครั้งนี้ถือเป็นจุดเริ่มต้นของยุค Zoom 2.0 ที่แยกเป็น 2 ส่วนธุรกิจหลักคือ <a href=\"https://www.blognone.com/node/138902\">Zoom Workplace</a> ชุดรวมบริการที่เกี่ยวกับสำนักงานและการทำงาน เริ่มมีของใหม่ๆ อย่าง <a href=\"https://www.blognone.com/node/136071\">Zoom Docs</a> เข้ามาเสริมในชุด และ Business Services ส่วนสนับสนุนธุรกิจ (เช่น Call Center)</p>\n<p>ที่มา - <a href=\"https://www.zoom.com/en/blog/introducing-zoom-communications-inc/\">Zoom</a></p>\n<p><img alt=\"No Description\" src=\"https://www.blognone.com/sites/default/files/externals/f2a48f73ed44b1df02c0e3ecd6f87197.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/796ba72e195c34bef302216c22067396.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/7e998ab1e549418892816d6558470724.jpg\" /></p>\n</div></div></div><div><div>Topics: </div><div><div><a href=\"/topics/zoom\">Zoom</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f3739ea6a4a69f2ecb1d4be05b358173ccff216363932658cdc33ebefc7c0955","category":"Thai"}