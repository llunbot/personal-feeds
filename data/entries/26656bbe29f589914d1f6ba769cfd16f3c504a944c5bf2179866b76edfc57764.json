{"title":"Adobe ประกาศราคาแพ็คเกจเสริม Acrobat AI ราคาเริ่มต้น 4.99 ดอลลาร์ต่อเดือน","link":"https://www.blognone.com/node/139235","date":1713223514000,"content":"<div><div><div><p>Adobe ประกาศราคาแพ็คเกจเสริม Acrobat AI ผู้ช่วยอัจฉริยะสำหรับช่วยจัดการงานเอกสาร หลังจากออก<a href=\"https://www.blognone.com/node/138305\">เวอร์ชันทดสอบ</a>เบต้ามาก่อนหน้านี้ คิดราคาเริ่มต้นที่ 4.99 ดอลลาร์ต่อเดือน สามารถใช้งานได้ใน Adobe Reader บนเดสก์ท็อปและเว็บ</p>\n<p>นอกจากนี้ผู้ช่วย Acrobat AI ยังเพิ่มการใช้งานผ่านมือถือโดยยังมีสถานะเป็นเบต้า</p>\n<p>ความสามารถของ Acrobat AI มีทั้งเครื่องมือถาม-ตอบ จากเนื้อหาไฟล์ PDF ตลอดจนไฟล์เอกสารอื่น เช่น Word, PowerPoint, บันทึกการประชุม ฯลฯ, ตัวช่วยสรุปเนื้อหา, ไฮไลท์ส่วนที่สำคัญ และอื่น ๆ ตัว AI ทำงานบน Liquid Mode ที่ Adobe พัฒนาขึ้นจาก LLM ของนักพัฒนาภายนอก</p>\n<p>ราคารายเดือน 4.99 ดอลลาร์นี้ Adobe ว่าเป็นราคาช่วงแรก (Early access) สำหรับคนที่สมัครก่อน 5 มิถุนายน 2024 รองรับในภาษาอังกฤษก่อน จะมีภาษาอื่นเพิ่มเติมมาในภายหลัง</p>\n<p>ที่มา: <a href=\"https://news.adobe.com/news/news-details/2024/Adobe-transforms-digital-document-experiences-this-tax-season-with-general-availability-of-Acrobat-AI-Assistant/default.aspx\">Adobe</a></p>\n<p><img alt=\"No Description\" src=\"https://www.blognone.com/sites/default/files/externals/ae35bd3828d0c8996aa1228c6fa6404c.png\" /></p>\n</div></div></div><div><div>Topics: </div><div><div><a href=\"/topics/acrobat\">Acrobat</a></div><div><a href=\"/topics/adobe-reader\">Adobe Reader</a></div><div><a href=\"/topics/adobe\">Adobe</a></div><div><a href=\"/topics/pdf\">PDF</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"26656bbe29f589914d1f6ba769cfd16f3c504a944c5bf2179866b76edfc57764","category":"Thai"}