{"title":"[ลือ] NVIDIA กำลังพัฒนาชิป AI รุ่นใหม่ สำหรับขายในประเทศจีนโดยเฉพาะ","link":"https://www.blognone.com/node/141014","date":1721656547000,"content":"<div><div><div><p>สำนักข่าว Reuters อ้างแหล่งข่าวที่เกี่ยวข้องถึงสี่ราย ระบุว่า NVIDIA กำลังพัฒนาชิป AI รุ่นใหม่ สำหรับขายในประเทศจีนโดยเฉพาะ ซึ่งยังต้องอยู่ในเงื่อนไขที่<a href=\"https://www.blognone.com/node/136290\">สหรัฐกำหนดเอาไว้</a>ในการผลิตชิปเพื่อส่งออก</p>\n<p>รายงานบอกว่าชิปรุ่นดังกล่าวจะใช้ชื่อรุ่นว่า \"B20\" ได้เริ่มหารือกับ Inspur เพื่อให้เป็นหนึ่งในตัวแทนจำหน่ายเซิร์ฟเวอร์ที่มีจีพียูรุ่นนี้ คาดว่าจะเริ่มการผลิตได้ในครึ่งหลังปี 2025</p>\n<p>ไม่มีรายละเอียดเพิ่มเติมว่า B20 จะเป็นจีพียูสถาปัตยกรรมใดและรายละเอียดเป็นอย่างไร แต่หากดูจากชื่อรุ่นตามข่าวที่ออกมา ก็น่าจะอยู่ใน<a href=\"https://www.blognone.com/node/138768\">สถาปัตยกรรม Blackwell ที่มีชิปรุ่นบนสุดคือ B200</a></p>\n<p>ถึงแม้จีนจะเป็นประเทศที่ NVIDIA ต้องจำกัดการส่งมอบเทคโนโลยีชิปรุ่นล่าสุด ตามคำสั่งรัฐบาลสหรัฐ แต่จีนก็เป็นตลาดที่สำคัญซึ่งไตรมาสล่าสุดคิดเป็นรายได้ 17% ของรายได้รวม</p>\n<p>ทั้งนี้ตัวแทนของ NVIDIA ปฏิเสธที่จะให้ความเห็นต่อรายงานข่าวนี้</p>\n<p>ที่มา: <a href=\"https://www.reuters.com/technology/nvidia-preparing-version-new-flaghip-ai-chip-chinese-market-sources-say-2024-07-22/\">Reuters</a></p>\n<p><img src=\"https://www.blognone.com/sites/default/files/externals/2be1fc661efc00bf47a7f799d60ee532.png\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/china\">China</a></div><div><a href=\"/topics/rumors\">Rumors</a></div><div><a href=\"/topics/gpu\">GPU</a></div><div><a href=\"/topics/inspur\">Inspur</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7248dc9419430e67e4ca34a70dfa501e816f026935bafe30e3f38644b4d77e61","category":"Thai"}