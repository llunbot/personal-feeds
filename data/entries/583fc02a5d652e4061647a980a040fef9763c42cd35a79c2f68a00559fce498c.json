{"title":"TikTok ยืนยันข่าวปลดพนักงานทั่วโลก ส่วนใหญ่เป็นฝ่ายดูแลตรวจสอบเนื้อหา จะเปลี่ยนมาใช้ AI แทน","link":"https://www.blognone.com/node/142519","date":1728631413000,"content":"<div><div><div><p>สำนักข่าว Reuters รายงานว่า TikTok ได้ประกาศปลดพนักงานทั่วโลก โดยมีข้อมูลว่าสาขาที่มาเลเซีย ได้ปลดพนักงานจำนวนมากกว่า 700 ตำแหน่ง แต่ TikTok ยืนยันว่าจำนวนที่ได้รับผลกระทบมีน้อยกว่า 500 ตำแหน่ง</p>\n<p>TikTok บอกว่าการปลดพนักงานรอบนี้จะเกิดขึ้นกับสาขาทั่วโลก ส่วนใหญ่เป็นฝ่ายดูแลตรวจสอบเนื้อหา ซึ่ง TikTok มีแผนใช้ AI มาทำหน้าที่นี้แทนมากขึ้น</p>\n<p>ปัจจุบัน ByteDance ที่เป็นบริษัทแม่ของ TikTok มีพนักงานรวมมากกว่า 110,000 ตำแหน่ง ใน 200 เมืองทั่วโลก</p>\n<p>ที่มา: <a href=\"https://www.reuters.com/technology/bytedance-cuts-over-700-jobs-malaysia-shift-towards-ai-moderation-sources-say-2024-10-11/\">Reuters</a></p>\n<p><img src=\"https://www.blognone.com/sites/default/files/externals/1b018536d86cb533dfa3939aa37e6754.jpg\" /></p>\n</div></div></div><div><div>Topics: </div><div><div><a href=\"/topics/tiktok\">TikTok</a></div><div><a href=\"/topics/bytedance\">ByteDance</a></div><div><a href=\"/topics/layoff\">Layoff</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"583fc02a5d652e4061647a980a040fef9763c42cd35a79c2f68a00559fce498c","category":"Thai"}