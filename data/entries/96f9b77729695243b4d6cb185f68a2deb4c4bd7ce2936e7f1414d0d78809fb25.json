{"title":"Meta ประกาศรับข้อเสนอจากผู้ผลิตไฟฟ้าพลังงานนิวเคลียร์ เป้าหมายที่ 1-4 กิกะวัตต์ สำหรับ Data Center AI","link":"https://www.blognone.com/node/143456","date":1733317548000,"content":"<div><div><div><p>Meta ประกาศรับข้อเสนอจากผู้พัฒนาแหล่งผลิตพลังงานไฟฟ้าจากนิวเคลียร์ เพื่อนำมาใช้งานกับศูนย์ข้อมูลและการประมวลผล AI เป้าหมายอยู่ที่ 1-4 กิกะวัตต์ ภายในช่วงต้นทศวรรษ 2030 สำหรับในสหรัฐอเมริกา ซึ่ง Meta บอกว่าเหตุผลที่เลือกใช้วิธีการประกาศรับข้อเสนอต่อสาธารณะ แทนการเลือกพาร์ตเนอร์แบบที่หลายบริษัทใช้ ก็เพื่อให้ได้แนวทางใหม่จากทุกบริษัทที่อยู่ในอุตสาหกรรม ไม่ต้องจำกัดเรื่องขนาดเตาปฏิกรณ์ สถานที่ตั้ง และปัจจัยอื่น</p>\n<p>ประกาศนี้ของ Meta เป็นการยืนยันว่าบริษัทก็เลือกใช้ไฟฟ้าพลังงานนิวเคลียร์มารองรับการประมวลผล AI ด้วยเช่นกัน จากก่อนหน้านี้เคยมีข่าวลือออกมา แต่โครงการ<a href=\"https://www.blognone.com/node/142936\">ถูกระงับ</a>ไปด้วยเหตุผลด้านสิ่งแวดล้อม</p>\n<p>บริษัทเทคโนโลยีขนาดใหญ่ตอนนี้ต่างทำข้อตกลงร่วมกับผู้ผลิตไฟฟ้าพลังงานนิวเคลียร์ เนื่องจากเป็นทางเลือกเดียวที่สามารถรองรับเงื่อนไขด้านสิ่งแวดล้อมและกำลังไฟฟ้าที่ผลิตออกมา ไม่ว่าจะเป็น <a href=\"https://www.blognone.com/node/138538\">Amazon</a>, <a href=\"https://www.blognone.com/node/142116\">Microsoft</a> หรือ <a href=\"https://www.blognone.com/node/142554\">Google</a></p>\n<p>Meta เปิดรับข้อเสนอนี้ถึงวันที่ 7 กุมภาพันธ์ 2025</p>\n<p>ที่มา: <a href=\"https://sustainability.atmeta.com/blog/2024/12/03/accelerating-the-next-wave-of-nuclear-to-power-ai-innovation/\">Meta</a></p>\n<p><img alt=\"No Description\" src=\"https://www.blognone.com/sites/default/files/externals/4c1a51ae347c49e81686606b18cad834.jpeg\" /></p>\n</div></div></div><div><div>Topics: </div><div><div><a href=\"/topics/meta\">Meta</a></div><div><a href=\"/topics/nuclear\">Nuclear</a></div><div><a href=\"/topics/energy\">Energy</a></div><div><a href=\"/topics/data-center\">Data Center</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"96f9b77729695243b4d6cb185f68a2deb4c4bd7ce2936e7f1414d0d78809fb25","category":"Thai"}