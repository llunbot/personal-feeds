{"title":"เวียดนามมอบรางวัล VinFuture ให้ผู้บุกเบิก Deep Learning: Yoshua Bengio, Geoff E. Hinton, Yann LeCun, Yoshua Bengio, Jensen Huang, Fei Fei Li ได้รับรางวัลร่วม","link":"https://www.blognone.com/node/143520","date":1733560912000,"content":"<div><div><div><p>มูลนิธิ VinFuture ที่ก่อตั้งโดยกลุ่ม Vingroup มอบรางวัลประจำปี VinFuture Grand Prize ให้แก่ผู้บุกเบิกวงการปัญญาประดิษฐ์ 5 คน ได้แก่ Yoshua Bengio,  Geoffrey E. Hinton, Jensen Huang, Yann LeCun, และ Fei-Feil Li แม้ว่ารางวัลนี้จะเป็นของมูลนิธิเอกชนแต่งานมอบรางวัลก็มอบโดย Pham Minh Chinh นายกรัฐมนตรี และพิธีมอบรางวัลก็ถ่ายทอดสดออกช่อง VTV1 ของรัฐบาล</p>\n<p>รางวัลแบ่งออกเป็นสามหัวข้อ ได้แก่</p>\n<ul>\n<li>Yoshua Bengio, Geoff E. Hinton, Yann LeCun ได้รับในฐานะผู้พัฒนาอัลกอริทึม neural network และ deep learning</li>\n<li>Jensen Huang ผู้บุกเบิกแพลตฟอร์มประมวลผลประสิทธิภาพสูง</li>\n<li>Fei-Feil Li ผู้สร้างชุดข้อมูล ImageNet เปิดทางฝึกโมเดลขนาดใหญ่</li>\n</ul>\n<p>นอกจากการมอบรางวัลใหญ่ในงานปัญญาประดิษฐ์แล้ว ยังมีรางวัล Outstanding Achievements มอบให้แก่ Zelig Eshhar, Carl H. June, และ Michel Sadelain ในฐานะผู้พัฒนาการรักษามะเร็งด้วย CAR T cell และรางวัลพิเศษสำหรับ Firdausi Qadri จากการพัฒนาวัคซีนอหิวาตกโรค</p>\n<p>ที่มา - <a href=\"https://vinfutureprize.org/news-insights/the-2024-vinfuture-prize-honors-four-scientific-works-under-the-theme-of-resilient-rebound/\">VinFuture</a></p>\n<p><img alt=\"No Description\" src=\"https://www.blognone.com/sites/default/files/externals/04ff936558f614a33b983bb0cde2751d.jpeg\" /></p>\n</div></div></div><div><div>Topics: </div><div><div><a href=\"/topics/vietnam\">Vietnam</a></div><div><a href=\"/topics/deep-learning\">Deep Learning</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a42a1e2a0a614d55c92323aeb975f983ef6800f0e8f4c3827afabd92d5341ae2","category":"Thai"}