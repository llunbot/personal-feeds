{"title":"ไมโครซอฟท์เพิ่มปัญญาประดิษฐ์เข้า Power Platform: สั่งเขียนสคริปต์ Power Automate, เขียนแอป Power Apps, สร้างแชตบอท","link":"https://www.blognone.com/node/133045","date":1678982510000,"content":"<div><div><div><p>ไมโครซอฟท์เปิดตัวฟีเจอร์ Copilot สำหรับ Power Platform ที่เปิดให้ผู้ใช้ทั่วไปสามารถเขียนสคริปต์ปรับการทำงานเป็นอัตโนมัติ, หรือสร้างแอปพลิเคชั่นอย่างง่ายได้ในตัว โดยกระจายยัง 3 บริการ ได้แก่</p>\n<p>Power Apps สามารถสร้างแอปพลิเคชั่นจากภาษามนุษย์ได้ทันที เช่น เขียนแอปสำหรับส่งเอกสารค่าใช้จ่าย หรือเขียนแอปสำหรับอนุมัติใบเสร็จ สำหรับตัวแอปเองสามารถใช้ copilot control สำหรับรับอินพุตเป็นคำสั่งจากผู้ใช้เพื่อแสดงข้อมูลที่ผู้ใช้ต้องการ เช่น สรุปผลอุปกรณ์ที่ไม่ผ่านการตรวจสอบจากฐานข้อมูลการตรวจสอบอุปกรณ์</p>\n<p>Power Virtual Agent เปิดให้นักพัฒนาสามารถสร้างแชตบอทด้วยปัญญาประดิษ์สมัยใหม่ ตอบคำถามผู้ใช้จากฐานข้อมูลที่มี โดยบอกข้อมูลของแต่ละหัวข้อให้บอทไว้ล่วงหน้า ความต่างจากระบบเดิมๆ คือไม่ต้องฝึกคำถามคำตอบไว้ก่อนใช้งานแล้ว แต่สามารถใส่ข้อมูลไปแล้วใช้งานได้เลย หรือเชื่อมบอทเข้ากับแหล่งข้อมูลได้โดยตรง</p>\n<p>Power Automate เปิดให้ผู้ใช้สามารถใช้ Copilot สร้างสคริปต์ได้ทั้งชุดจากคำสั่งภาษามนุษย์ นอกจากนี้ยังมีคำสั่ง Create text with GPT เพื่อให้ปัญญาประดิษฐ์ประมวลอินพุตบางขั้นตอนระหว่างการรันสคริปต์ โดยฟีเจอร์นี้สามารถใช้งานกับ Power Automate for Desktop ได้ด้วย</p>\n<p>ฟีเจอร์ส่วนมากยังเปิดในวงจำกัด และอาจจะเปิดเฉพาะในสหรัฐฯ หรือในยุโรป</p>\n<p>ที่มา - <a href=\"https://cloudblogs.microsoft.com/powerplatform/2023/03/16/power-platform-is-leading-a-new-era-of-ai-generated-low-code-app-development/\">Microsoft</a></p>\n<p><img alt=\"No Description\" src=\"https://www.blognone.com/sites/default/files/externals/261760d1eb5b56eeb31301277da6eeb3.jpg\" /></p>\n<p><img alt=\"No Description\" src=\"https://www.blognone.com/sites/default/files/externals/dfeb89e461829a0f9f2327b27523f704.png\" /></p>\n</div></div></div><div><div>Topics: </div><div><div><a href=\"/topics/microsoft-power\">Microsoft Power</a></div><div><a href=\"/topics/artificial-intelligence\">Artificial Intelligence</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"1f51831b5de601dfb59796ad7eb25a2fc1988ac61debf45c61a0a9de2596db10","category":"Thai"}