{"title":"ไมโครซอฟท์ปล่อย Phi-4 AI ฟังเสียง, อ่านภาพ, ตอบข้อความได้ ทำคะแนนเทียบชั้น Gemini 2.0 Flash","link":"https://www.blognone.com/node/144969","date":1740680556000,"content":"<div><div><div><p>ไมโครซอฟท์ปล่อยโมเดลปัญญาประดิษฐ์ LLM Phi-4 รุ่นล่าสุด ออกมาสามรุ่นย่อย ได้แก่ Phi-4, Phi-4-multimodal, และ Phi-4-mini ชูจุดเด่นความสามารถเทียบเท่ากับโมเดลที่ขายเป็น API ในตลาด ขณะที่โมเดลมีขนาดเล็กสามารถรันได้เองในบ้านได้</p>\n<p>ตัว Phi-4 พื้นฐานนั้นมีขนาด 14B ใกล้เคียงกับ <a href=\"https://www.blognone.com/node/142086\">Qwen2.5-14B</a> แต่คะแนนทดสอบนั้นขึ้นไปถึงระดับ Qwen2.5-72B แถมยังเก่งกับปัญหาคณิตศาสตร์เป็นพิเศษ แซงหน้า Gemini 1.5 Pro ไปเล็กน้อย แต่โมเดลรองรับอินพุตเพียง 16,000 token</p>\n<p>Phi-4-multimodal เป็นรุ่นแยกออกมา มีขนาดเพียง 5.6B แต่รองรับอินพุตทั้งเสียง, ภาพ, และข้อความ ผลทดสอบการอ่านภาพนั้นแซงโมเดลอย่าง Gemini 2.0 Flash คุณภาพการทำ OCR ระดับเดียวกับ Gemini 2.0 Flash Lite/Claude 3.5 Sonnet รวมถึงการแปลงเสียงเป็นข้อความก็ทำได้แม่นยำ</p>\n<p>Phi-3.8-mini เป็นรุ่นเล็กที่สุดขนาด 3.8B รับและตอบเป็นข้อความอย่างเดียว แต่รองรับอินพุตถึง 128,000 token เน้นประสิทธิภาพการทำตามคำสั่ง, การเรียกใช้เครื่องมือ ทำให้สามารถฝังเข้าไปในโปรแกรมต่างๆ เพื่อเป็นผู้ช่วยได้</p>\n<p>โมเดลทั้งหมดเปิดให้ดาวน์โหลดด้วยไลเซนส์ MIT สามารถใช้งานได้อิสระ</p>\n<p>ที่มา - <a href=\"https://techcommunity.microsoft.com/blog/aiplatformblog/introducing-phi-4-microsoft%E2%80%99s-newest-small-language-model-specializing-in-comple/4357090\">Microsoft</a>, <a href=\"https://azure.microsoft.com/en-us/blog/empowering-innovation-the-next-generation-of-the-phi-family/\">2</a></p>\n<p><img alt=\"No Description\" src=\"https://www.blognone.com/sites/default/files/externals/ed2e5bd602147babf89730762b583318.jpg\" /></p>\n</div></div></div><div><div>Topics: </div><div><div><a href=\"/topics/microsoft\">Microsoft</a></div><div><a href=\"/topics/artificial-intelligence\">Artificial Intelligence</a></div><div><a href=\"/topics/llm\">LLM</a></div></div></div>","author":"lew","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"a414f0ab6fb2b6ace7e7fd4554817d850cc7da036d52d68294ec8de99bea3f29","category":"Thai"}