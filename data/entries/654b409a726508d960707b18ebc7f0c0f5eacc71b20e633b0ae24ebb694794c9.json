{"title":"Amazon ประกาศงดจัดงานสัมมนา re:MARS ที่เน้นหัวข้อ ML, ออโตเมชัน, หุ่นยนต์, อวกาศ ในปีนี้","link":"https://www.blognone.com/node/134402","date":1686982322000,"content":"<div><div><div><p>Amazon เปิดเผยว่าบริษัทไม่มีแผนจัดงานสัมมนา re:MARS ในปีนี้ 2023 โดยเนื้อหาที่อยู่ในงานสัมมนานี้ จะนำไปรวมเป็นส่วนหนึ่งในงานสัมมนาของ Amazon Web Services แทน</p>\n<p>re:MARS เป็นงานสัมมนาเน้นไปที่ความก้าวหน้าของเทคโนโลยีใหม่ใน 4 หัวข้อตามตัวย่อ MARS คือ Machine learning, Automation, Robotics และ Space ให้สตาร์ทอัพ องค์กรการศึกษา นักวิจัย และผู้บริหารระดับสูง แลกเปลี่ยนความรู้และการพัฒนาใหม่ ๆ ร่วมกัน งานจัดขึ้นครั้งแรกในปี 2019 โดย Jeff Bezos อดีตซีอีโอและผู้ก่อตั้ง Amazon</p>\n<p>Amazon ยืนยันว่าการยกเลิกงาน re:MARS ไม่เกี่ยวกับเรื่องลดค่าใช้จ่ายบริษัท แต่บอกว่าการนำหัวข้อในงานนี้ไปรวมกับส่วนของ AWS จะทำให้ผู้เข้าร่วมงานได้รับประโยชน์สูงสุดมากกว่า</p>\n<p>ที่มา: <a href=\"https://www.cnbc.com/2023/06/16/amazon-remars-robotics-and-ai-conference-not-happening-in-2023.html\">CNBC</a></p>\n<p><img alt=\"No Description\" src=\"https://www.blognone.com/sites/default/files/externals/2ba0047dc93ebdafe72ab5b9bd74b09f.png\" /></p>\n</div></div></div><div><div>Topics: </div><div><div><a href=\"/topics/amazon\">Amazon</a></div><div><a href=\"/topics/aws\">AWS</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"654b409a726508d960707b18ebc7f0c0f5eacc71b20e633b0ae24ebb694794c9","category":"Thai"}