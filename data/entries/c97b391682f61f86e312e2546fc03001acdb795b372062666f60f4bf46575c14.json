{"title":"OpenAI บอกสาเหตุปัญหาระบบล่ม เกิดจากการดีพลอย service ไม่เกี่ยวกับ Apple Intelligence","link":"https://www.blognone.com/node/143657","date":1734195104000,"content":"<div><div><div><p>OpenAI เผยแพร่<a href=\"https://status.openai.com/incidents/ctrsv3lwd797\">รายงานปัญหา</a> ChatGPT, Sora และ API ไม่สามารถใช้งานได้นานกว่า 4 ชั่วโมง <a href=\"https://www.blognone.com/node/143597\">ในวันที่ 12 ธันวาคม</a> ตามเวลาในไทย โดยบอกว่าปัญหานี้มาจากการแก้ไขและดีพลอย service ใหม่ ไม่ใช่ปัญหาเรื่องความปลอดภัยหรือการ<a href=\"https://www.blognone.com/node/143588\">ออกฟีเจอร์ใหม่ในวันนั้น</a></p>\n<p>ในรายงานบอกว่ามีการดีพลอย Telemetry service แต่กลับทำให้ Kubernetes API มีโหลดที่เพิ่มสูงขึ้นมาก จนกระทบการทำงานของคลัสเตอร์ Kubernetes ในภาพรวม โดยเฉพาะการทำงานของ DNS จึงเกิดปัญหากระทบผู้ใช้งาน</p>\n<p>OpenAI บอกว่าเนื่องจากมีการใช้แคช DNS ทำให้ไม่พบปัญหานี้ในทันทีที่ดีพลอย Telemetry จนกระทั่งแคชหมดอายุใน 20 นาที จึงเจอปัญหานี้และเริ่มแก้ไขในทันที แต่เนื่องจากปัญหานี้กระทบทั้งคลัสเตอร์ Kubernetes จึงใช้เวลานานกว่าจะกลับมาปกติทั้งหมด</p>\n<p>OpenAI บอกว่าจะเพิ่มกระบวนการทดสอบ และการตรวจสอบเพิ่มเติมหลังจากนี้เพื่อป้องกันไม่ให้เกิดปัญหาลักษณะนี้ในอนาคต</p>\n<p>ที่มา: <a href=\"https://techcrunch.com/2024/12/13/openai-blames-its-massive-chatgpt-outage-on-a-new-telemetry-service/\">TechCrunch</a></p>\n<p><img src=\"https://www.blognone.com/sites/default/files/externals/e368d657dc525c7cbbbd2b08b21c08ca.png\" alt=\"\" /></p>\n</div></div></div><div><div>Topics: </div><div><div><a href=\"/topics/openai\">OpenAI</a></div><div><a href=\"/topics/kubernetes\">Kubernetes</a></div><div><a href=\"/topics/service-outage\">Service Outage</a></div></div></div>","author":"arjin","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"c97b391682f61f86e312e2546fc03001acdb795b372062666f60f4bf46575c14","category":"Thai"}