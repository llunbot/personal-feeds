{"title":"AMD เปิดตัวซีพียู Threadripper 7000 และ Threadripper Pro 7000 ใช้แกน Zen 4, สูงสุด 96 คอร์","link":"https://www.blognone.com/node/136319","date":1697728647000,"content":"<div><div><div><p>AMD กลับมาขายซีพียูรุ่นท็อปสุดของสายคอนซูเมอร์ Threadripper อีกครั้ง โดยรอบนี้เปิดตัวทั้ง Threadripper 7000 และ Threadripper Pro 7000 สำหรับภาคธุรกิจ-สายงานมืออาชีพ (ตอน Zen 3 มีเฉพาะ <a href=\"https://www.blognone.com/node/127525\">Threadripper Pro 5000</a> ไม่มีรุ่น non-Pro)</p>\n<p><strong>Threadripper 7000</strong> ใช้แกน Zen 4, ผลิตที่กระบวนการขนาด 5nm, รองรับ PCIe สูงสุด 48 เลน, จำนวนคอร์สูงสุด 64 คอร์ / 128 เธร็ด, TDP 350 วัตต์ มีทั้งหมด 3 รุ่นย่อยคือ</p>\n<ul>\n<li><strong>Threadripper 7980X</strong> 64 คอร์ 128 เธร็ด, แคชรวม 320MB, ราคา 4,999 ดอลลาร์</li>\n<li><strong>Threadripper 7970X</strong> 32 คอร์ 64 เธร็ด, แคชรวม 160MB, ราคา 2,499 ดอลลาร์</li>\n<li><strong>Threadripper 7960X</strong> 24 คอร์ 48 เธร็ด, แคชรวม 152MB, ราคา 1,499 ดอลลาร์</li>\n</ul>\n<p><strong>Threadripper Pro 7000 WX</strong> มีทั้งหมด 6 รุ่นย่อย โดยเพิ่มรุ่นเรือธง Threadripper Pro 7995WX อัดพลัง 96 คอร์ 192 เธร็ด, แคชรวม 480MB เพิ่มเข้ามาด้วย และมีรุ่นล่าง Threadripper Pro 7955WX (16 คอร์ 32 เธร็ด) กับ 7945WX (12 คอร์ 24 เธร็ด) มาให้ด้วเช่นกัน</p>\n<p>ซีพียูกลุ่ม Pro ไม่มีขายปลีก แต่ขายผ่านพาร์ทเนอร์ OEM และ SI ที่นำไปประกอบใส่เครื่องเวิร์คสเตชันเท่านั้น ที่ระบุชื่อแล้วมี Dell Precision, Z by HP และ Lenovo</p>\n<p>AMD ยังออกชิปเซ็ตเมนบอร์ดสำหรับ Threadripper 7000 ออกมาอีก 2 รุ่นคือ AMD TRX50 ที่รองรับทั้งซีพียูตัวธรรมดาและ Pro (PCIe 48 เลน) และ AMD WRX90 ที่รองรับเฉพาะรุ่น Pro (PCIe 128 เลน)</p>\n<p><img alt=\"No Description\" src=\"https://www.blognone.com/sites/default/files/externals/4dff7829e9cfa65bd2441ed233809c53.jpg\" /></p>\n<p>ที่มา - <a href=\"https://www.amd.com/en/newsroom/press-releases/2023-10-19-amd-introduces-new-amd-ryzen-threadripper-7000-ser.html\">AMD</a></p>\n</div></div></div><div><div>Topics: </div><div><div><a href=\"/topics/threadripper\">Threadripper</a></div><div><a href=\"/topics/ryzen\">Ryzen</a></div><div><a href=\"/topics/amd\">AMD</a></div><div><a href=\"/topics/cpu\">CPU</a></div><div><a href=\"/topics/processor\">Processor</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"034a8dedeb44a7ba7488ee9363cbccbd66cd0ca101ee79f6d763e5ba4d20d097","category":"Thai"}