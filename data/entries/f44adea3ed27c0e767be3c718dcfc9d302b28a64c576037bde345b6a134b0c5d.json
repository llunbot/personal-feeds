{"title":"Android 14 ออก Beta 3 เข้าสถานะ Platform Stability ไม่เปลี่ยน API แล้ว","link":"https://www.blognone.com/node/134228","date":1686192178000,"content":"<div><div><div><p>Android 14 ออกรุ่นทดสอบ Beta 3 โดยเข้าสถานะ Platform Stability หลังจากนี้ API และพฤติกรรมของ OS ไม่เปลี่ยนแล้ว เหลือแต่การแก้บั๊กเท่านั้น</p>\n<p>ช่วงหลังกูเกิลใช้วิธีแยกฟีเจอร์ของ Android ไปอัพเดตต่างหาก (ภายใต้ชื่อว่า Android Feature Drop หรือชื่อทางเทคนิคว่า Quarterly Platform Releases - QPR) ทำให้ของใหม่ที่ตัว OS มีเฉพาะการทำงานหลักของแพลตฟอร์มจริงๆ เท่านั้น</p>\n<p>ของใหม่ใน Android 14 ที่เปิดตัวมาแล้วก่อนหน้านี้คือ การขยายฟอนต์แบบ non-linear สูงสุด 200%, การแยกสิทธิการเข้าถึงภาพและวิดีโอแค่บางส่วน, <a href=\"https://www.blognone.com/node/133722\">การจำกัดสิทธิของ foreground service</a>, อัพเดตมาใช้ OpenJDK 17 เป็นต้น</p>\n<p>Android 14 Beta 3 เปิดทดสอบแล้วกับสมาร์ทโฟนกลุ่มต่างๆ รวมถึง <a href=\"https://www.blognone.com/node/133779\">Pixel 7a ที่เพิ่งเปิดตัวเมื่อเดือนที่แล้ว</a> ก่อนออกตัวจริงในช่วงไตรมาส 3 เช่นเดิม</p>\n<p>ที่มา - <a href=\"https://android-developers.googleblog.com/2023/06/android-14-beta-3-and-platform-stability.html\">Android Developers Blog</a></p>\n<p><img src=\"https://www.blognone.com/sites/default/files/externals/0eff3882c1909bf5d050cee82430b8c7.png\" alt /></p>\n</div></div></div><div><div>Topics: </div><div><div><a href=\"/topics/android-14\">Android 14</a></div><div><a href=\"/topics/android\">Android</a></div><div><a href=\"/topics/operating-system\">Operating System</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"f44adea3ed27c0e767be3c718dcfc9d302b28a64c576037bde345b6a134b0c5d","category":"Thai"}