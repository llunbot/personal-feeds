{"title":"NVIDIA เปิดตัวชิป Drive Thor สำหรับรถยนต์อีกรอบ อัพเกรดจีพียูเป็น Blackwell","link":"https://www.blognone.com/node/138783","date":1710834405000,"content":"<div><div><div><p>เมื่อปี 2022 <a href=\"https://www.blognone.com/node/130517\">NVIDIA เคยเปิดตัวบอร์ด Drive Thor สำหรับรถยนต์</a> โดยบอกว่าใช้ซีพียู Grace และจีพียู Ada Lovelace แต่สุดท้ายก็เงียบหายไป ไม่ได้ออกสินค้าสู่ตลาดจริง (ตัวก่อนหน้านั้นคือ <a href=\"https://www.blognone.com/node/122158\">Drive Atlan ที่เปิดตัวปี 2021 ก็ถูกยกเลิกไป</a>)</p>\n<p>ในงาน GTC 2024 เมื่อคืนนี้ NVIDIA นำ Drive Thor กลับมาอีกครั้ง รอบนี้อัพเกรดจีพียูมาเป็น<a href=\"https://www.blognone.com/node/138768\">สถาปัตยกรรม Blackwell</a> ที่มีสมรรถนะมากขึ้น สามารถเป็นชิปตัวเดียวในรถที่รองรับทั้งงานแสดงผลหน้าจอ และงานขับเคลื่อนอัตโนมัติ</p>\n<p>การกลับมาของ NVIDIA Drive Thor ทำให้ชิปในรถยนต์ของบริษัทอัพเกรดพรวดเดียวจาก Drive Orin ที่เปิดตัวในปี 2019 (ใช้ชิป Ampere) กระโดดข้ามมาเป็น Blackwell เลย</p>\n<p>บริษัทรถยนต์ที่ประกาศนำ Drive Thor ไปใช้งานคือค่ายจีน BYD, Hyper แบรนด์หรูหราของ GAC AION, Xpeng รวมถึง Li Auto และ Zeekr ที่เคยประกาศไว้ตั้งแต่รอบที่แล้ว</p>\n<p>นอกจากรถยนต์นั่งแล้ว ยังมีบริษัทรถบรรทุก-แท็กซี่ไร้คนขับนำ Drive Thor ไปใช้งานอีก 4 ราย ได้แก่ Nuro, Plus, Waabi, WeRide</p>\n<p>ที่มา - <a href=\"https://nvidianews.nvidia.com/news/nvidia-drive-powers-next-generation-transportation\">NVIDIA</a></p>\n<p><img alt=\"No Description\" src=\"https://www.blognone.com/sites/default/files/externals/209424900b917d207ea99b42e790cd55.jpeg\" /></p>\n<p>หน้าตาของชิป NVIDIA Drive Thor</p>\n<p><img alt=\"No Description\" src=\"https://www.blognone.com/sites/default/files/externals/bd6503c138e9cd14e14f8bb308cd00ec.jpeg\" /></p>\n</div></div></div><div><div>Topics: </div><div><div><a href=\"/topics/nvidia\">NVIDIA</a></div><div><a href=\"/topics/soc\">SoC</a></div><div><a href=\"/topics/automobile\">Automobile</a></div><div><a href=\"/topics/blackwell\">Blackwell</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"8e7f4eb9f949a0e7c5ed84cde9e50639167fcfa42474739e82b5cf08f3fbb141","category":"Thai"}