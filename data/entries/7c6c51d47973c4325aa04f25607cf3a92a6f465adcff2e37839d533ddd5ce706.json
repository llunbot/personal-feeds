{"title":"Instagram เตรียมบังคับระบุวันเกิดเพื่อปกป้องเยาวชน หากไม่ทำตาม อาจใช้งานต่อไม่ได้","link":"https://www.blognone.com/node/124504","date":1630373084000,"content":"<div><div><div><p>ที่ผ่านมา Instagram อัพเดตฟีเจอร์ใหม่ๆ เพื่อการปกป้องเยาวชนให้สามารถใช้งานโซเชียลมีเดียได้อย่างปลอดภัย และมาตรการล่าสุดคือ Instagram เตรียมบังคับระบุวันเกิดเพื่อให้สามารถใช้งาน Instagram ต่อไปได้ โดย Instagram ระบุว่า นี่เป็นฟังก์ชันสำคัญเพื่อการปกป้องเยาวชน</p>\n<p><img src=\"https://www.blognone.com/sites/default/files/externals/a68e11e68ff631663f14605ed960cffc.png\" /></p>\n<p>สำหรับคนที่เข้าใช้งาน Instagram และยังไม่เคยระบุวันเกิด จะเห็นหน้าต่างแจ้งเตือนให้ระบุวันเกิด และสำหรับโพสต์ไหนที่มีเนื้อหาไม่เหมาะกับเยาวชน ผู้ใช้งานจะต้องระบุวันเกิดตัวเองก่อนเพื่อจะเข้าดูโพสต์นั้นๆ ได้</p>\n<p><img src=\"https://www.blognone.com/sites/default/files/externals/6032b0904128b2d708be3d9fe7aa5d31.png\" /></p>\n<p>แน่นอนว่าต้องมีคนที่พยายามไม่ใช้วันเกิดจริงของตัวเอง Instagram บอกว่ากำลังพัฒนาระบบใหม่เพื่อแก้ไขปัญหานี้ ตัวอย่างเช่นการใช้ AI ประเมินอายุของคนโดยอิงจากโพสต์ “สุขสันต์วันเกิด”</p>\n<p>นอกจากฟังก์ชันข้างต้นแล้ว Instagram ที่ผ่านมายังประกาศเปิดตัวฟีเจอร์ที่ออกแบบมาเพื่อปกป้องผู้ใช้ที่อายุต่ำกว่า 18 ปี เช่น ตั้งค่าบัญชีเยาวชนเป็น private, จำกัดการส่งข้อความหาเยาวชน และพัฒนาอัลกอริทึมเพื่อระบุและเตือนผู้ใช้หากใช้คำพูดที่ไม่เหมาะหรือเป็นภัยแก่เยาวชน</p>\n<p>ที่มา - <a href=\"https://about.instagram.com/blog/announcements/asking-people-for-their-birthdays\">Instagram</a></p>\n</div></div></div><div><div>Topics: </div><div><div><a href=\"/topics/instagram\">Instagram</a></div><div><a href=\"/topics/safety\">Safety</a></div><div><a href=\"/topics/children\">Children</a></div></div></div>","author":"sunnywalker","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"7c6c51d47973c4325aa04f25607cf3a92a6f465adcff2e37839d533ddd5ce706","category":"Thai"}