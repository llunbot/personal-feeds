{"title":"ยานอวกาศ Starliner ตียานเปล่ากลับถึงโลกเรียบร้อย ลูกเรือ 2 คนรอกลับปีหน้า","link":"https://www.blognone.com/node/141889","date":1725762045000,"content":"<div><div><div><p><a href=\"https://www.blognone.com/node/141767\">ยานอวกาศ Starliner ตียานเปล่า</a> กลับถึงโลกเรียบร้อย โดยกลับมาลงจอดที่ท่าจอดยาน White Sands Space Harbor ในรัฐนิวเม็กซิโกเมื่อวานนี้ ถือเป็นการจบภารกิจของ Starliner ที่เดินทางไป-กลับสถานีอวกาศนานาชาติ</p>\n<p>ลูกเรือสองคนที่เดินทางไปกับ Starliner คือ Butch Wilmore และ Suni Williams ยังต้องอยู่บนสถานีอวกาศนานาชาติต่อไปจนถึงปีหน้า หลังจาก<a href=\"https://www.blognone.com/node/140586\">ยาน Starliner พบปัญหาฮีเลียมรั่วไหล</a> และ <a href=\"https://www.blognone.com/node/141616\">NASA ตัดสินใจไม่ให้ลูกเรือทั้งสองคนกลับโลกมาพร้อม Starliner ด้วยเหตุผลเรื่องความปลอดภัย</a> โดยจะกลับมาโลกด้วยยาน SpaceX Dragon ที่มีกำหนดเดินทางไปยังสถานีอวกาศนานาชาติในปีหน้า</p>\n<p>Starliner เป็นหนึ่งในสองโครงการยานอวกาศเอกชน (Commercial Crew Program) ของ NASA ที่ต้องการสร้างยานอวกาศขนส่งลูกเรือที่ใช้ซ้ำได้ ให้บริการโดยภาคเอกชนที่รับทุนจาก NASA อีกที อีกโครงการคือ SpaceX Dragon</p>\n<p>ที่มา - <a href=\"https://blogs.nasa.gov/boeing-crew-flight-test/\">NASA</a></p>\n<p><img alt=\"No Description\" src=\"https://www.blognone.com/sites/default/files/externals/1f8c6e801554b55db56e47cf00f0d94d.png\" /></p>\n<blockquote><p>NASA and Boeing welcomed <a href=\"https://twitter.com/hashtag/Starliner?src=hash&amp;ref_src=twsrc%5Etfw\">#Starliner</a> back to Earth at 12:01am ET (0401 UTC) on Saturday, Sept. 7, following the uncrewed spacecraft's landing in New Mexico—concluding its flight test to the <a href=\"https://twitter.com/Space_Station?ref_src=twsrc%5Etfw\">@Space_Station</a>: <a href=\"https://t.co/rOrGmEZtgP\">https://t.co/rOrGmEZtgP</a> <a href=\"https://t.co/LUqnGfuDME\">pic.twitter.com/LUqnGfuDME</a></p>\n<p>— NASA (@NASA) <a href=\"https://twitter.com/NASA/status/1832286681430384688?ref_src=twsrc%5Etfw\">September 7, 2024</a></p></blockquote>\n</div></div></div><div><div>Topics: </div><div><div><a href=\"/topics/boeing\">Boeing</a></div><div><a href=\"/topics/nasa\">NASA</a></div><div><a href=\"/topics/space\">Space</a></div><div><a href=\"/topics/iss\">ISS</a></div></div></div>","author":"mk","siteTitle":"Blognone","siteHash":"ededadcf18490b3937e7dd89ebe8c00dc129addbdf1ebe4aff1f458146693da0","entryHash":"9f005b98c3827609e6ada54d2f3122db70adde40123c683cf3804c46ad8a0b17","category":"Thai"}